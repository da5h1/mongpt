[
    {
        "instruction": "Улас түрын бодолго тухай һаналаараа хубаалда. Ямар намые ши дэмжэнэбши, юундэ?",
        "context": "",
        "response": "Би али нэгэн намые эли тодо дэмжэхэ һанал үгыб, гэбэшье, улас түрын бодолго гээшэ шухала юумэн, мэдээсэлнүүдые саг үргэлжэ анхаржа, олон ондоо һанамжануудые ойлгожо абаха гэжэ оролдогшоб. Һунгалтын үедэ эрхэтэн бүхэн һунгалтада хабаадаха болон дуугаа үгэхэ эрхэтэй, тиихэдээ өөрынгөө һанал бодол мэдүүлхэеэ айһанай хэрэггүй.",
        "category": "bur",
        "score": "",
        "index": ""
    },
    {
        "instruction": "Ондоо гүрэн руу ошоһон хүнэй ажабайдал яажа хубилааб гэжэ богони мэдээсэл бэшэ.",
        "context": "",
        "response": "Андрей Австрали ошоходоо, соёлой олон тоото янзануудтай ушараа. Эхилээд, эндэ хүнүүдэй ондоо хэлэн дээрэ хөөрэлдэхэдэ, өөрын заншал, гуримуудтай ушарта дадахань хүндэ байгаа. Байн Андрей шэнэ оршондоо дадажа захалаа, тиин Австралида ажаһуудал һайшаагдадаг болоо. Шэнэ нүхэдтэй, ажалтай болоо, үшөө тиихэдэ шэнэ хэлэндэ һуража захалаа. Мүнөө тэрээнэй мэдэсэ үргэн болоо, урдандаа тэрээндэ үгы байһан, хүнэй хүгжэжэ болохо, олон тоото арга боломжонууд бии болоо.",
        "category": "bur",
        "score": "",
        "index": ""
    },
    {
        "instruction": "Яагаад хоол бэлдэхэб гэжэ хоёр хүнэй богонишог арсалдаатай хөөрэлдөө бэшэгты.",
        "context": "",
        "response": "– Би һанахадаа, энэ эдеэндэ буйлуулдаг бодосуудые ехээр хэхэ хэрэгтэй гэхэ байнаб.\n– Би ехыел хээд байна ха юмбиб. Үшөө нэмэжэ хээ һаамнай, эденэй дабһан ехэдэшэхэ.\n– Теэ тэрэ заабари соонь ехыел хэхэ хэрэгтэй гэжэ байна ха юм. Тэрэ заабари соонь байха ёһотойбди гэжэ һананаб.\n– Энэ минии табаг, би яагаад эрхим эдеэ бэлдэхэ ёһотойб гэжэ мэдэнэб. Тэрэ бодосуудыень ехэдүүлээ һаамнай амтыень муудуулха, этигэлши намда.\n– Зай, шиниихеэр болог лэ даа. Энээнһээ һайн юумын болоогүй һаа, минии дурадхалда ерүүжэбди.\n",
        "category": "bur",
        "score": "",
        "index": ""
    },
    {
        "instruction": "Хотын ажабайдалай булюу талые тоологты.",
        "context": "",
        "response": "Хотодо ажаһууха гээшэ өөрын һайн талануудтай, тоолобол:\n– Тоглолтонууд, зүжэгүүд, үзэсхэлэнгүүд болон кино гэхэ мэтэ соёлой хэмжээ ябуулганууд шэлэхээр олон.\n– Һуралсалай эмхинүүдтэй, үйлэдбэринүүд болон ажалай талаар хүтэлбэриин зургаануудтай хадаа болбосоролой талаар болон тушаал зэргээрээ дээшэлхэ арга боломжонууд олон.\n– Эдеэ хоол болон эд бараа худалдан абажа боломоор дэлгүүрнүүдые шэлэхээр олон.\n– Унаа тээбэриин, эмнэлгын эмхинүүд, банкнууд болон бусад хотын доторой хүгжэнги бүридэлнүүд.\n– Һайн нүхэдөөрөө сугларжа элдэб янзын эдеэ хоол бариха хотын соёлтой газарнуудай шэлэжэ боломоор олон ушар.\n– Сэсэсрлигүүд, үзэсхэлэн дэлгэдэг газарнууд, ан амитадые хаража боломоор газарнууд, газар дээгүүр, уһан дээгүүр эмхидхэгдэһэн сэнгэлгэ амаралгын газарнуудай олон ушар.",
        "category": "bur",
        "score": "",
        "index": ""
    },
    {
        "instruction": "Ород хэлэн дээрэ хэлэгдэһэн “Ажал, оролдолго гаргангүй загаһашье нуурһаа гаргахагүйш” гээшые англи хэлэндэ оршуулагты.",
        "context": "",
        "response": "No pain, no gain.",
        "category": "bur",
        "score": "",
        "index": ""
    },
    {
        "instruction": "Доро заагдаһан бүхы үйлэ үгэнүүдые хэрэглэһэн мэдүүлэл бэшэ",
        "context": "Үйлэ үгэнүүд: дуулаха, хатарха, наадаха, уншаха.",
        "response": "Үдэшэ хүхюу байгаа, дуулалдаабди, хатараабди, шэрээн наадануудые наадаабди, үглөөгүүр болотор номуудые уншаабди.",
        "category": "bur",
        "score": "",
        "index": ""
    },
    {
        "instruction": "Портфолио-буудалай шэнэ түсэлдэ нэрэ дурадха.",
        "context": "",
        "response": "“Ухаанда ороһон бодол альган дээрэ”, энээн тухай юу хэлэхээр бэ? Энэ тодорхой, ухаанда шэнгэһэн нэрэ портфолио-буудалай гол зорилго элирүүлнэ: эгээл эрхим түсэлнүүдые болон ухаанда ороһон бодолнуудые харуулха, ажал хүдэлмэри дурадхагшадай ухаанда хадуугдаха арга олгохо.",
        "category": "bur",
        "score": "",
        "index": ""
    },
    {
        "instruction": "Гарагай зургаанда сэнгэлгын үдэшэдэ уриһан мэдээсэл нүхэртөө эльгээ.",
        "context": "",
        "response": "Мэндээ, Коля!\nНамда эрхим шэнэ һонин байна. Би зургаан гарагта гэртээ зугаасалгын үдэшэ эмхидхэнэб. Эдеэ уһан, хүгжэм элбэг, һонин хүнүүд олон байха. Тэндэ би шамайешье хараха дуратай байһанаа мэдүүлнэб. Юун гэхэ байнаш? Ерэхэ аргатай һаа мэдүүлээрэй.\nХамаг һайн һайханиие хүсэгшэ\n(нэрэеэ бэшэхэ)",
        "category": "bur",
        "score": "",
        "index": ""
    },
    {
        "instruction": "Аяншалгада дурадхагдаһан хоёрой нэгые шэлэхэдээ хэлэхэ асуудалаа, үгтэһэн үгэнүүдые хэрэглэн, тааруула.",
        "context": "Та Ази руу аяншалга түсэблэжэ байнат, тиихэдээ хоёр ондоо дурадхалнуудые шэлэхэ болонот: Наран Улас (Япони) гү, али Энэдхэг орон. Японидо тон шухаг соёлой дүршэл дурадхагдана, тиихэдэ Энэдхэг орон түүхээрээ болон гайхамшаг һайхан байгааляараа баян.",
        "response": "Тон шухаг соёлой дүршэл халан абаха гэбэлни, намда алин шэглэлынь тааранаб, Наран Улас гү, али Энэдхэг орон гү?",
        "category": "bur",
        "score": "",
        "index": ""
    },
    {
        "instruction": "Эгээ һайн нүхэрэйнгөө түрэһэн үдэртэ богонихон амаршалга зохёо.",
        "context": "",
        "response": "Түрэһэн үдэрөөршни! Шамда элүүр энхые, жаргал, эхилһэн бүхы хэрэгүүдтэшни амжалтануудые, һанаһан хэрэгүүдэйшни бэелхые хүсэнэб! Ши – минии хубида эгээл эрхим нүхэрниш, минии ажабайдалда байһан ушарааршни үдэр бүхэндэ баяр хүргэнэб.",
        "category": "bur",
        "score": "",
        "index": ""
    },
    {
        "instruction": "“Наһанайнгаа эгээл һайн амаралтые яажа үнгэргэхэб” гэжэ табан дурадхал бэшэ.",
        "context": "",
        "response": "1. Ябадалайнгаа түсэб табигты, унаада һууринуудаа захижа эзэлэгты.\n2. Өөртөө шэнэ газарнуудые, соёлнуудые нээгты, оршон тойроноо шэнжэлэгты.\n3. Нютагай эдеэ хоолһоо амталхаяа бү мартагты.\n4. Өөртөө нэгэ, юуб даа, хэжэ, бэеэ һула табижа, амарагты.\n5. Ухаан бодолыетнай эзэлһэн үзэһэн, хараһанаа гэрэл зурагуудта болон тэмдэглэлнүүдтэ оруулжа абагты\n",
        "category": "bur",
        "score": "",
        "index": ""
    },
    {
        "instruction": "“Сэнхир дэлгэсэй зар тунхагай хүүгэдтэ үзүүлдэг нүлөөн” гэһэн сэдэбээр шэнжэлхы хүдэлмэриин тодорхойлогдоһон захил бэшэгты.",
        "context": "",
        "response": "Тэрэ хүдэлмэри дотор сэнхир дэлгэсэй зар тунхагай хүүгэдтэ үзүүлдэг нүлөөн шэнжэлэгдэхэ. Үхибүүд зар тунхаг яажа хадуунаб, тэдэнэй аяг абарида, үлүү һайшаагдаһан эрилтэнүүдтэ  ямар нүлөө үзүүлнэб гэжэ харагдаха. Тиихэдэ хүүгэдэй анхарал эзэлхын тула, тэдэнэй сэдьхэлэй болон ухаан бодолой байдалда ямар нүлөө үзүүлнэб гэжэ сэнхир дэлгэсэй зар тунхагуудта хэрэглэгдэдэг арганууд шэнжэлэгдэхэ. Шэнжэлгын дүнгүүд түрэлхидтэ, багшанарта болон энэ зар тунхагуулые тарааха ажалтадта туһатай байжа болохо.",
        "category": "bur",
        "score": "",
        "index": ""
    },
    {
        "instruction": "Өөрынгөө ажабайдал тухай үгүүлэл бэшэхэдээ хэрэглэжэ болохо мэдүүлэл бэшэгты. ",
        "context": "",
        "response": "Би Оросой урда зүгэй бишыхан хотодо түрэжэ, наһанайнгаа ехэнхи хубиие үнгэргэжэ үндыһэн хүм. ",
        "category": "bur",
        "score": "",
        "index": ""
    },
    {
        "instruction": "КОВИД-19-тэй тэмсэхын тула үнэрһэн хорон хамшагһаа ямар һургаал абахаар бэ?",
        "context": "",
        "response": "Үнгэрһэн хорон хамшагһаа нэгэ хэдэн һургаалнуудые абажа боломоор: Нэгэдэхеэр, энэ үбшэниие эхин дээрэнь түргэн элирүүлжэ, тэрэнэй дэлгэрхэ ябадал зогсоохо. Хоёрдохёор, хүнүүдэй хоорондоо харилсаха ушарнуудые үсөөрүүлхэ хэмжээнүүдые абаха, жэшээнь, ниитын газарнуудые хааха, хүнүүдэй ябадалнуудые хизаарлаха. Гурбадахяар, эмнэлгын аша үрэтэй эмүүдые болон тарилга һанаашалан байгуулжа дэлгэрүүлхэ. Дүрбэдэхеэр, үбшэн тухай мэдээсэлэй болон тэрээнһээ һэргылэлгын хүн бүхэндэ хүрэхэ ябадал хангаха. ",
        "category": "bur",
        "score": "",
        "index": ""
    },
    {
        "instruction": "“Наран”, “Халуун”, “Уһан” гэһэн үгэнүүдһээ мэдүүлэл зохёо. ",
        "context": "",
        "response": "Халуун үдэр, наранай дээрэ байгаа сагта, хүйтэн уһанда орожо тамарха зорилготой нуур ошобоб. ",
        "category": "bur",
        "score": "",
        "index": ""
    },
    {
        "instruction": "Дүтынгөө хүнүүдтэ һаналаа яажа табихаб гэжэ хоёр мэдүүлэл бэшэгты. ",
        "context": "",
        "response": "Дүтынгөө хүнүүдтэ һаналаа табихын тула тэдэ яажа байнаб, ажаһуудалдань юун боложо байнаб гэжэ саг үргэлжэ мэдэжэ байха, гэр тойронхи хэрэгүүдээ, уялгануудаа дүүргэлгэдэнь туһалжа байха. ",
        "category": "bur",
        "score": "",
        "index": ""
    },
    {
        "instruction": "Гол дээгүүр хүүргэ бариха юрэнхы түсэб бэшэ.",
        "context": "Голой нэрэ: Волга",
        "response": "Волгые хүндэлэн хүүргэ барилга хадаа айхабтар нарин хаража үзэхэ, түсэблэхэ орёо түлэб. Хүүргэ барилгын юрэнхы түсэб иимэ шатануудһаа бүридэнэ:\n– Хүүргэ бариха газарта голой болон тэрэ шадарай шэнжэлгэ хэжэ, оршон байгаалияа гамнажа, муу нүлөө үгы байха онол аргануудые хэрэглэлгэ хангаһан сэгнэлтэ үгэхэ.\n– Хүүргын түлэб байгуулха болон барилгада хэрэгтэй болохо хэрэгсэлнүүдые болон түхеэрэлгэнүүдые тодорхойлхо.\n– Барилгын талмай бэлдэхэ, хүүргын һуури табижа, тулгануудые һуулгажа, хүүргэ барижа эхилхэ.\n– Хүүргын хубинуудые, дээрэнь харгы дэбдижэ, хоёр талын хамгаалалтануудые тодхожо, хүүргэ дээгүүр зайн гал оруулжа, суглуулха.\n– Унаа тээбэриин ябажа байхаар нээлгын урдахи шалгалтануудые үнгэргэхэ.",
        "category": "bur",
        "score": "",
        "index": ""
    },
    {
        "instruction": "Газаа сэбэр агаарта тамирай хэшээл үнгэргэхэ түсэб бэшэгты. ",
        "context": "",
        "response": "– Сэсэрлиг тойрожо гүйхэ, 5 (табан) модо\n– Ооһор дээгүүр 5 (таба) удаа, доро дороо 100 (зуу) дахин һүрэлгэтэй, дэбхэрхэ.\n– 30 (гуша) дахин газарһаа гар дээрээ бэеэ үргэхэ\n– 30 (гуша) дахин ябан һуужа бодохо.\n– Хүл бүхэндөө 15 (арбан таба) дахин, дүн хамта 30 (гуша) дахин үбдэгөө нугалжа дараха.\n– Сэбэр агаарта, шүрбэһэнүүдээ тэниилгэжэ, бэеэ амаруулжа, сэсэрлиг тойрожо ябаха.",
        "category": "bur",
        "score": "",
        "index": ""
    },
    {
        "instruction": "Харилсаагүй гуримаар үнгэрдэг хэшээлнүүдэй 5 (табан) һайн талануудые, 5 (табан) муу талануудые бэшэгты. ",
        "context": "",
        "response": "Харилсаагүй гуримаар үнгэрдэг хэшээлнүүдэй һайн таланууд гэхэдэ, тэрэнэй зохид, тааруу болон нугархай, хүшэ хүрэмэ таланууд, мэргэжэлээ дээшэлүүлжэ болохо болон шэнэ хэшээлнүүдые ойлгожо абаха арганууд, тиихэдэ бүхы дэлхэйн багшанартай болон оюутадтай харилсажа һуралсал. Дутуу дунданууд гэхэдэ, һуралсалай хэрэгсэлнүүдые болон түсэбүүдээр хангалгануудые хэрэглэжэ болошогүй, үндэһэн баримтануудай дүүрэн бэшэ болон асуудалнуудта тэрэ дороо харюу абаха аргагүй ушарнууд, өөртөө найдажа өөрын аргаар болбосоролоо дээшэлүүлгэ.",
        "category": "bur",
        "score": "",
        "index": ""
    },
    {
        "instruction": "“Магад би эндүүрнэб” гэһэн үгэнүүдые хэрэглэн мэдүүлэл бэшэ.",
        "context": "",
        "response": "Магад би эндүүрнэб, гэбэшье энэ хадаа манай хамжаанай эрхим шэлэлгэ бэшэ гэхэ байнаб.",
        "category": "bur",
        "score": "",
        "index": ""
    },
    {
        "instruction": "Амитадые эдилгынь талаар хубаа.\nАрсалан, эреэн гүрөөһэн, үнеэн, ямаан, орон",
        "context": "",
        "response": "Ногоон тэжээлтэн – үнеэн, ямаан, орон\nМяхан тэжээлтэн – арсалан, эреэн гүрөөһэн",
        "category": "bur",
        "score": "",
        "index": ""
    },
    {
        "instruction": "Жэлэй ямар һарануудта Номгон далайн баруун-хойто хубида үргэлжэ бороотой шуурган үзэгдэдэг бэ?",
        "context": "Зун бүри ехэнхидээ халуун гү, али дулаан уларилтай. Дундада далайн уларилда тэрэ хуурай, харин бусад газарнуудтаа (гол түлэб Зүүн Азида) зун бороотой байдаг. Бороотой хаһа – тэрэ ногоон дайдаар ургамалай ургаха гол үень.\nАтлантиин далайн хойто хубида июниин 1-һээ ноябриин 30 болотор бороотой хаһанууд болодог. Атлантикада шуурганай хаһа ехэнхидээ сентябриин 10-наар юм. Номгон далайн Зүүн-Хойто хубида үшөө удаан саг соо эдэ үзэгдэлнүүд үргэлжэлдэг. Номгон далайн Баруун-Хойто хубида иимэ үзэгдэлнүүд түхэреэн жэлэй туршада үзэгдэдэг, тиихэдээ февраль, март соо һулашагаар, эгээ шангань сентябриин эхеэр. Энэдхэг далайн хойто хубида шуурганууд апрель һараһаа декабрь болотор, май, ноябрь һарануудта тон хүсэтэйгөөр болодог. Дэлхэй бүмбэрсэгэй урда хахадта шуурганай хаһа ноябриин эхинһээ апрель дүүрэтэр, февралиин тэнһээ мартын эхин болтор эгээ шангаран үнгэрдэг.\nАадартай шуурганай хаһа США, Канада гүрэнүүдтэ хабарһаа зун болотор үргэлжэлдэг, заримдаа октябрь, ноябрь болотор үргэлжэлжэ болохо. Эдэ шуургануудай мүндэртэй, эрьелдэжэ буудаг шанга һалхитай саг үдэһөө хойшо, үдэшэлэн тээшээ болодог.",
        "response": "Номгон далайн Баруун-Хойто хуби бүхэли жэлэй туршада иимэ шуурган доро байдаг, энэнь февраль, март һарануудта һуларжа, сентябрь һарада шангардаг.",
        "category": "bur",
        "score": "",
        "index": ""
    },
    {
        "instruction": "Хокку гэжэ юун бэ?",
        "context": "",
        "response": "Хокку – энэ хадаа японой арбан долоон үетэй, өөрын байгуулгатай заншалта шүлэг. Иимэ байгуулга: гурбан мүр таба табан үетэй, удаань долоо, дахинаа табан үетэй, жэшээнь:\nҺаяр сэсэг һалбарха,\nАгаар дулаасаха, наран шангаар туяарха,\nЯгаан намаанууд тиин унаха байха.дэг, заримдаа октябрь, ноябрь болотор үргэлжэлжэ болохо. Эдэ шуургануудай мүндэртэй, эрьелдэжэ буудаг шанга һалхитай саг үдэһөө хойшо, үдэшэлэн тээшээ болодог.",
        "category": "bur",
        "score": "",
        "index": ""
    },
    {
        "instruction": "Зороастризм шажанай үндэһэ табигша хэн бэ?",
        "context": "",
        "response": "Зарим зон тэрэниие Зороастра гэдэг, нүгөө зариман – Заратустра. Тэрэ манай эрын урда 18-дахи, 16-дахи зуун жэлнүүдэй хоорондо ажаһууһан юм. Домогоороо тэрэ Перси гүрэнэй гол шажан болохо зороастризмын үндэһэ табигша юм. Энэ гүрэн манай эрын (галабай) урда 550 онһоо 330 он болотор һалбаржа байһан юм. Тэрэнэй түрэһэн газарые хэншье мэдэдэггүй. Тэрэнэй хаана түрэһые хэншье мэдэдэггүй. Гэбэшье олон араб түүхэшэд тэрэниие мүнөө үеын Азербайджанда түрэһэн гээд хэлэдэг байха юм. Олон орон, гүрэнүүд тэрэниие манай нютагта түрэһэн юм гээд хэлэжэ туршаһан байха.\nТэрэниие баримталагшад Дээдын Амида Ахура Мазда гээшэдэ шүтэдэг байгаа, зороастризмын Бурханда. Энэ шажан хосороо шахуу, гэбэшье эртэ урдын хүгжэлтэдэ ехэ нүлөө үзүүлһэн ушарые тэмдэглэхэ ёһотойбди. Зороастризм Грециин гүн ухаанда нүлөө үзүүлһэн, римэй номнолнууд болон олон бусадта. Мүнөөшье зороастризмда шүтэхэ хүнүүд бии, онсолбол Энэдхэг орондо.",
        "category": "bur",
        "score": "",
        "index": ""
    },
    {
        "instruction": "Аватар гэжэ хэн бэ? Юу байгуулха гэжэ оролдоһон бэ?",
        "context": "Аватар: Анга тухай домог – энэ Майкл Данте ДиМартино болон Брайан Кониецко хоёрой Nickelodeon Animation студида буулгаһан америкын зурамал (хүүхэлдэйн) үргэлжэлтэй кино.\nЭнэ кино дотор азиин соёлоор урамшаһан дайда, тэндэхи зарим хүнүүдэй уһан, газар, гал, агаар дүрбэнэй нэгые мэдэлдээ барижа байдаг тухай харуулагдана.\nТэрэ дүрбэн бодосуудые бултыень мэдэлдээ абаһан нэгэл хүн, Аватар гэдэг, дэлхэйн дүрбэн яһатанай, тэдэнэй бодо бэе болон һүнэһэд хоорондын тэнсүүриие олгожо байдаг.\nАрбан хоёртой Аангын, аяншалга тухай, мүнөөнэй Аватарай болон һүүлшын амиды үлэһэн Тэнгэриин нүүдэлшэд тухай энэ кинодо харуулагдана. Тэрэ өөрынгөө нүхэд Катара, Сокка, Тоф гэгшэдтэй аяншална. Тэдэ Гал яһатанай бусадай урдаһаа эхилһэн дайе болюулха зорилготой. Мүн тиихэдэ Гал яһанай тайжа болохо үлдүүлһэн, абга Айро болон эгэшэ Азула хоёрой туһаар нэрэ һүлдэеэ бусааха зорилготой Зуко тухай түүхэ харуулагдана.\n«Аватар» япон болон американ зурамал (хүүхэлдэйн) фильмнүүдые бүтээдэг аргануудые хэрэглэһэн, тиихэдээ ехэнхи ушартаа Зүүн Азиин, Урда Азиин, Шэнэ дэлхэйн, Сибириин, Арктикын зарим тэды нүлөөн доро хитад дүрэнүүдтэ үндэһэлнэ.",
        "response": "Үргэлжэлтэй “Аватар: Легенда об Аанге” кинодо Аватар – энэ нэгэ доро байгаалиин хэдэн янзануудые хүтэлбэрилжэ шадаха хүн. Тэрэл дэлхэйн тэнсүүриие барижа байха ёһотой. Энэ кинодо Аватар нүхэдтэйгөө суг Гал яһатанай бусад арадуудай урдаһаа үүсхэһэн дайе болюулха гэжэ оролдоно.",
        "category": "bur",
        "score": "",
        "index": ""
    },
    {
        "instruction": "Валерий Иванов хариин тагнуулшан байгаа гү?",
        "context": "",
        "response": "Валерий Николаевич Иванов 1948 ондо түрэһэн, Зүблэлтын дипломат байгаа. Австралида Зүблэлтэ ороной түлөөлэлгын газарай Нэгэдэхи секретариин тушаалһаа Австралиин лейборис намай гэшүүн Дэвид Комбые идхаба гэһэн шалтагаанаар 1983 оной апрелиин 22-то энэ гүрэндэ байха эрхэеэ хаһагдажа, ябуулагдаһан байгаа.",
        "category": "bur",
        "score": "",
        "index": ""
    },
    {
        "instruction": "Амаршалгын мэдээсэлнүүд тухай намда хөөрэ.",
        "context": "",
        "response": "Хэн нэгэндэ ямар нэгэн амжалта туйлаһан ушараарнь дашарамдуулан эльгээгдэһэн бэшэг амаршалгын мэдээсэл гээд мэдээжэ. Амаршалгын мэдээсэлнүүд элдэб аргаар эльгээгдэдэг гэбэл, ниитэ сүлжээ холбоондо бэшэжэ, сахим бэшэгээр, юрэ бэшэмэл аргаар.\nТэдэ амаршалгануудые ямар нэгэн үйлэ ушараар дашарамдуулан эльгээжэ болохо, жэшээнь ажал албанай ээлжэтэ шатада гараһан ушар, түрэ хурим, үхибүүтэй бололго болон бусад амжалтанууд.\nАмаршалагша болон амаршалагдагша хоёрой хоорондын харилсаанһаа, тиихэдэ амжалтын удхаһаа амаршалгын удха хубилжа болодог. Амаршалгын шэнжэһээ боложо мэдээсэлнүүд нүхэд ёһоной, үгышье һаа ёһо тэды байха.",
        "category": "bur",
        "score": "",
        "index": ""
    },
    {
        "instruction": "Хилын саана гаража байһан бүлын дүршэл харуулжа богонёор бэшэгты. ",
        "context": "",
        "response": "Нүүдэл – юрын асуудал бэшэ, илангаяа хилын саана гэр бүлөөрөө нүүжэ байхада.\nНүүдэлдэ жэжэ юумэ гэжэ үгы, бүлын гэшүүн бүхэнэй эрилтэнүүд хуу түсэблөөтэй байха ёһотой. Доро анхарал хандуулха ёһотой асуудалнууд үгтэнэ.\n1. Хото, аймаг: Энэ шухала шиидхэбэри. Энэ шиидхэбэри ехэнхидээ ажал олохо боломжонуудһаа дулдыдадаг. Нүүхэһээ урид хото, аймаг гээшые хэдэн талаһаань шэнжэлжэ хараха хэрэгтэй. Һайн, муу талануудайнь тэнсүүриие баримталха шухала. Юундэб гэхэдэ ошоһон газартаа бүхы эрилтэнүүдые бэелүүлхэ арга байдаггүй.\n2. Ажаһуудалай үнэ: Ажаһуудалаа мүнөө байһан хэмдэнь байлгажа гү, али һайжаруулжа шадаха гүт? Бүлэтэй хадаа хожомойнгоо ажабайдалда (элүүр энхын, болбосоролой бб.) гэжэ мүнгэнэй нөөсэтэй байха шухала.\n3. Болбосорол: Болбосоролой байгуулга гүрэн бүхэндэ ехэ илгаатай. Гүрэнэй һургуулинууд гэжэ байдаг, гэбэшье тэдэнь танай хүлеэһэн шанартай тааралдахагүй байха, али үгы байха. Болбосоролой зүблэл олон аргануудые дурадхана, тиибэшье шэлэжэ абаха гээшэ тиимэ хүнгэн бэшэ. Тиихэдэ һуралсалай онол аргануудые шэлэхэ хэрэгтэй, жэшээнь Монтессориин онол арга.\n4. Элүүрые хамгаалга: Дүтын эмнэлгын газарнуудые мэдэжэ абагты, тэндэ бүридхэлдэ орогты, үхибүүдэй тарилгануудые саг соонь хэгты. Һургуулинуудай эрилтээр тарилга дабтажа хэхэ хэрэг гаража болохо.\n5. Оршон тойрон: Эхин түрүүшын зорилгонуудай шиидхэгдэхэдэ, гэр бүлөөрөө сүлөө сагаа үнгэргэхэ һайн газарнуудые мэдэжэ абагты. Жэшээнь хүүгэдэй тамирай хэшээлнүүд, уран һайханай ангинууд, театрнууд, уһанда ородог газарнууд, байгаалида гаралга бб. Энэ хадаа удаан аяанай удаа сагаа үнгэргэхэ, шэнэ газар дайда гоёшоохо.",
        "category": "bur",
        "score": "",
        "index": ""
    },
    {
        "instruction": "Алимһаа үлүү туһатай 5 жэмэс",
        "context": "",
        "response": "Апельсин\nСливы\nИндийский крыжовник\nФиники\nКиви",
        "category": "bur",
        "score": "",
        "index": ""
    },
    {
        "instruction": "Хэрбээ тэнгэриин далай юм һаа, шубуун хэн байха байгааб?",
        "context": "",
        "response": "Иигээд бодохо болобол, шубуун загаһан байха байгаа. Шубууд загаһад хоёрой хоорондо адли юумэн олон. Хоюулаа нюргатай, амита юртэмсэдэ ородог, тиихэдээ Хордовые гэһэн түхэлэй. Хоюулаа амидархын түлөө үлэтэй хоол эдидэг.",
        "category": "bur",
        "score": "",
        "index": ""
    },
    {
        "instruction": "Арахис – Газарай һамар. Доро үгтэһэн бэшэлгэ сооһоо түүхэдэ хаана эгээл түрүүлэн газарай һамарай тоһон гэжэ дурдалга оложо болохоб гэжэ бэшэ.",
        "context": "Газарай һамарай тоһон тухай эгээл эртын дурдалгануудые ацтегүүдэй болон инкүүдэй хүгжэлтын дээдэ шатада оложо болохо. Тэдэнэр хуураһан газарай һамарые гурил болотор жэжэлдэг байгаа. Гэбэшье мүнөө үеын газарай һамарай тоһо бии болгоһон, тэрэниие бии болгохо арагнуудтай холбоһон гэжэ нэрлэхэ хэдэн хүнүүд бии.\nСША-гай газарай һамараар үндэһэн зүблэл эгээ эртын газарай һамар бии болгоһон тухай үнэмшэлгэнүүд гурбан хүндэ бии гэжэ харуулна. Канадын Монреалиин Марцеллус Гилмор Эдсон хуураһан газарай һамарай тоһо абаха арга эгээл түрүүлэн 1884 ондо зохёогоо. Тэрэнэй хэлэһээр, хүргэгдэһэн бодос “тоһоной, өөхэнэй гэхэ гү, али мазиин” шанартай байгаа. Тэрэ пастадаа, хатуу болгохын тула, шэхэр нэмэһэн байгаа.",
        "response": "Газарай һамарай тоһон тухай эгээл эртын дурдалгануудые ацтегүүдэй болон инкүүдэй хүгжэлтын дээдэ шатада оложо болохо.",
        "category": "bur",
        "score": "",
        "index": ""
    },
    {
        "instruction": "Ажал дурадхагшада зөөлэнөөр арсажа бэшэ.",
        "context": "",
        "response": "Амар сайн,\nТанай мэдээсэһэндэ баяр хүргэнэб. Энэ үедэ өөрынгөө хүдэлжэ байһан газараар хананги байнаб, гэбэшье хожомоо уулзаха арга байха бэзэ гэжэ найданаб. Һайн хүниие оложо абахыетнай хүсэнэб.\nБаяр хүргэн,",
        "category": "bur",
        "score": "",
        "index": ""
    },
    {
        "instruction": "Далайда яажа тамархаб?",
        "context": "",
        "response": "Далайда тамарха гээшэ дура буляама дүршэл, гэбэшье аюул зайсуулха  хэмжээ ябуулгануудые абаха шухала. Энэ таниие далай дээрэ тамаралгада һургаха хэдэн алхамууд:\nАюулгүй газар шэлэгты: Уһанда орохын урда тамархада аюулгүй газар олооб гэжэ лаб мэдэжэ абагты. Шанга урасхалнуудһаа, уһанай хөөрэлгэ болон шанга длгинуудһаа холо газар бэдэрэгты. Гансаараа бү тамарагты, гэнтэ туһа гуйха сагай тохёолдобол, дүтэ ондоо хүнүүд бии гэжэ анхаржа абагты.\nТамаржа боломоор арга нүхэсэл шалгагты: Уһанда орохын урда уларил, далайн байдал шалгагты. Ехэ һалхитайда, долгитойдо, аадарай үедэ уһанда бү орогты. Абаралгын албанай байгаа болобол, энэ үеын арга нүхэсэл болон ушаржа боломоор аюул тухай асуужа абагты.\nУһанда оролгын тааруу хэрэгсэл хэрэглэгты: Хубсаһантнай зохид гэжэ ойлгожо абагты, жэшээнь уһанай хубсаһан гү, али түргэн дулаасуулдаг, наранһаа аршалдаг хубсаһатайб гэжэ.\nХүлдөө хабтагай ласта, нюуртаа шэлтэй халхабша үмдэгты, аша үрэтэй тамаралга болохо.\nЗүбөөр тамаралгада һуража, хэрэглэгты: Уһанда ороходоо, хүсэеэ алмахын тула, зүбөөр тамарха арга хэрэглэгты. Урасхал өөдэ бү тамарагты. Мүн лэ хүсэеэ алмахын тула далай дээрэ уһанай номгон, һалхигүй үе хэрэглэгты.\nДалайн ажабайдалда һэргэг байгты: Далайда тамархадаа уһанда амидаржа байһан амитадта һэргэг байгты. Һүрэг загаһадай хажуугаар бү тамарагты, медуза болон бусад аюултай амитадһаа холуур тамарагты. Акула болон бусад далайн арьяатадтай ушарбал, бү мэгдэгты, аалиханаар саашалжа тамарагты.\nАюулгүйн дүримүүдые сахигты: Далайда аюулгүйн тухай байһан бүхы дүримүүдые сахигты. Жэшээнь, уһанда ородог зарим газарнуудта тусхай заагдаһан газар байжа болохо, ондоо тээ абаралгын жилет үмдэхэ эрилтэ табижа болохо, үгышье һаа зарим нэгэ үдэрнүүдтэ уһанда оролго хорюултай байжа болохо.\nЭдэ дүримүүдые сахибал, аюулгүй, амгалан тамаралга болохол даа. Тойронхи оршондо анхаралтай байха, аюулгүй байдалай эрилтэнүүдые дүүргэхэ тухай бү мартагты.",
        "category": "bur",
        "score": "",
        "index": ""
    },
    {
        "instruction": "Бистро миисгэйн уршагта ябадалнууд тухай богони үгүүлэл бэшэ.",
        "context": "",
        "response": "Үглөөгүүр эртэ арын үүдэндэ Бистро тэсэмгэй хүлеэнэ. Үүлэд, Сиэтлдэ хабарай гунигтай бүрхэг үдэрэй түрүүшын наранай туяа оруулжа, таража захалба. Үдэрэйнгөө түсэбые бодолгодоо оруулжа байһан Бистро, юум даа, нэгэ улаан юумые нюдэнэйнгөө булангаар обёорбо! Гудамжын уулзуур дээгүүр улаан бойлторготой бишыхан хүрин нохой гүйжэ ябаба!\nБэеэ барижа байха тэсэбэри үгы Бистро хүлнүүд дээрээ һүрэжэ бодоод, хойноһоонь намнажа ошобо. Хоюулан суг гүйлдэнэ, Бистро хоорондохи зайгаа удаанаар бага болгоно. Тэрэ хоёр парк соогуур, бейсболой талмай дээрэ наадажа байһан томо хара лабрадорһоо арай шамай зайлан, гүйлдэжэ гарабад. 10 квартал гүйлдөөд, бишыхан хүрин нохой гэнтэ байшаба. Тэрэ сэнхир гэрэй үүдэндэ, һүүлээ хүдэлгэн, тэсэмгэй зогсоно. Гэрэй эзэн үүдэеэ нээжэ, Бистро нохой хоёрые оруулба. Бистро алдуу гаргабаб гэжэ түргэн ойлгобо! Нохой эндэ байдаг байба, харин тэрэ гэрһээ холо, гэдэргээ бусаха харгыгаа мэдэхэгүй байба.\nХойто үглөөниинь тэдэ гурбуулаа энээн тойронгоо сэнгэхэеэ гарабад. Бистрогой гэр олобод, тиигэжэ тэрэниие гэртэнь бусаабад. Ура!",
        "category": "bur",
        "score": "",
        "index": ""
    },
    {
        "instruction": "Юундэ намда шүдэнэй пастаар сэбэрлэхэ хэрэгтэйб?",
        "context": "",
        "response": "Шүдэнэй паста – шүдэнүүдэйнгөө сэбэрхэн, элүүр байхын түлөө шүдэнэй щёткоор сэбэрлэхэ паста. Шүдэнэй паста аман соо сэбэр, элүүр байхын түлөө хэрэглэгдэдэг: тэрэ шүдэнэй харлаһые, эдеэнэй үлэгдэлнүүдые усадхаха аргатай хуурайн үүргэ дүүргэдэг, ами сэбэр байлгаха, эдэбхитэй доторой бодосуудтай, шүдэнэй үбшэнүүдһээ һэргылдэг. Шүдэнэй паста ехэнхидээ сагаан гү, али хүхэ үнгэтэй байдаг.\nТуһа.\nШүдэнэй пастанууд шүдэнүүдые элүүр байлгада хэрэгтэй. Шүдэнэй фтортой пастанууд кариес үбшэнһөө һэргылдэг. Шүдэнэй пастанууд шүдэнэй харлахада туһатай, мүйлын элүүрые сахидаг. Шүдэнэй паста хэрэглэлгэ үздэнэй харлалгые заал һаа усадхадаг бэшэ гэжэ 2016 оной шэнжэлэл харуулһан юм. Гэбэшье шүдэнэй пастын доторой бүридэлнүүд тэрэниие саг үргэлжэ хэрэглэжэ байхад туһатай.",
        "category": "bur",
        "score": "",
        "index": ""
    },
    {
        "instruction": "Би юундэ гэрээ заал һаа танда үгэхэ болонобиб?",
        "context": "",
        "response": "Брайттан Авеню 2225 хаягаар байдаг һайхан гэр тухай үсэгэлдэрэй хөөрэлдөөнэйнгөө, мүн тэрэ гэрээ минии аба хүбүүн хоёрто амаралтын үдэр харуулһанайтнай түлөө баяр хүргэнэб. Энэ зөөри хүлһэлхэ хүсэлтэйбди гэжэ хэлээ һэм, энээн тухай гэрэй эзэндэ бэшэг соогоо дуулгаха бэзэт гэжэ найданаб.\nМинии түрэлхид Мейн-стрит дээрэ ажаһуудаг, Мейн-стит дээрэ жэл бүри үнгэржэ байдаг хэмжээ ябуулга эмхидхэлгэ, наһатай хүршэдөө үдэшын хоол бэлдэлгэ болоод сэсэрлигэй ургамалнуудай асуудалнуудаар ниитын ажабайдалда эдэбхитэй хабаададаг.\nМанай бүлэ дүрбэн хүнһээ бүридэнэ, ниитын ажабадалда хабаададаг, оршон тойронгоо һайн мэдэхэ. Минии түрэлхид эндэ 2007 онһоо ажаһууна, бидэ минии бага хүбүүнэй түрүүшын долоон жэлэй туршада суг һуугаа һэмди. Дүтэ ажаһууха аргын бии болоһондо айхабтар баяртайбди, долоон хоногой туршада хоёр удаа гудамжаар доошолхо, 15 жэлэй туршада мэдэхэ хүршэнэрөө хараха боломжодо. Тиихэдэ минии түрэлхид хүбүүдыемни долоон хоногой туршада хэдэн удаа һургуулидань абаашадаг байха.\nХөөрэлдөө һэмди, манайда хоёр бишыхан (10 фунт болохогүй) миисгэйнүүд бии, тэдэниие бидэ нёдондо жэл абаа һэмди. Тэдэ – манай ажабайдалай гэрэл, маанартаа ехэ баяр, энеэдэ асардаг. Тэдээнээ орхихо болоо һаамнай хүбүүднай уйдаха, тиимэһээ энээниие онсо зүйлдэ тооложо миисгэйнүүдые маанартай Брайттан Авеню 2225-да хамтархые зүбшөөхэ бэзэт гэжэ найданабди.\nГэр байдаг газарһаа гадуур, модон оёортой, гэрэлтэй ушараараа һайшаагдана. Хүбүүднайшье туд бүридөө таһалгатай болохобди гэжэ ехэ баяртайнууд!\nТаанар энэ гэртээ маанарые оруулха тухай хэлсэхэ бэзэт гэжэ найданабди. Бидэ мэдүүлгэнүүдээ, жолоошодой үнэмшэлгэнүүдээ, түлбэри гэршэлһэн саарһануудаа болон урьһаламжынгаа тоосоонуудые эндэ хабсарбабди. Танай 22 оной мартын 15-һаа орохоор бүтэхэ тээшэнь шиидхэбэри абаһанай удаа уридшалан түлбэри оруулха аргатай байһандаа баяртайбди.\nТанай шиидхэбэри абахын тула нэмэлтэ мэдээсэлнүүдэй хэрэгтэй болоо һаань дуулгыт гэжэ гуйнабди, танай шиидхэбэриие тэсэ ядан хүлеэнэбди.",
        "category": "bur",
        "score": "",
        "index": ""
    },
    {
        "instruction": "Шэнэ Шотланди ошолгоёо түсэблэлгэдэм туһала.",
        "context": "",
        "response": "1-дэхи үдэр:\n– Хуушан хотоор ябган аяншалгаар үдэрөө эхилэгты (3,2 модо)\n– Үндэһэтэнэй үзэсхэлэн дэлгэдэг газарта орогты (1,6 модо)\n– Үндэһэн театрта зүжэг харагты (1,6 модо)\n2-дохи үдэр:\n– Нэгэ үдэрэй аяншалга хэжэ, дүтын үндэһэтэнэй парк ошогты, тэндэ зэрлиг байгаали ажаглахат (96,5 модо)\n– Үдэшын эдеэндэ хотоёо бусажа ерэгты\n3-дахи үдэр:\n– Хотын мэдээжэ ордон, сэсэрлигүүдтэ хүрэгты (4 модо)\n– Эндэхи дэлгүүр, гудамжын эдеэ хоол наймаалагшадые шэнжэлэгты (1,6 модо)\n4-дэхи үдэр:\n– Эрье шадарай дүтын хото руу үзэсхэлэн һайхан аяншалга хэгты (128,7 модо)\n– Үдэрөө, хотын үзэсхэлэн болоо эдеэ унда шэнжэлэн, уһанда ородог газарта үнгэргэгты\n5-дахи үдэр:\n– Хото соогуурхи уһан замаар онгосоор сэнгэгты (11,2 модо)\n– Загаһа баридаг заншалта тосхон хүрэгты, загаһан эдеэгээр үдын хоол баригты (24,1 модо)\n6-дахи үдэр:\n– Байгаалиин үзэсхэлэндэ ябгаар сэнгэхэ дүтын газарта нэгэ үдэрөөр хүрэжэ ошогты (64,4 модо)\n– Ябажа хараха, амталхын тула сай ургуулдаг газар хүрэгты (32,2 модо)\n7-дохи үдэр:\n– ЮНЕСКО-гой Бүхэдэлхэйн дүтын баялигта хүрэгты (80,5 модо)\n– Үдэшэндөө соёлой наада хаража, нютагай эдеэ амталагты\n8-дахи үдэр:\n– Үзэсхэлэн газараар дугыгаар яаралгүйхэн ябагты (16,1 модо)\n– Дүтын архи нэрэдэг газарта хүрэжэ, хаража һонирхогты, архиин амта үзэгты (8 модо)\n9-дэхи үдэр:\n– Нютагай үзэсхэлэн дэлгэдэг газарта хүрэжэ харагты (3,2 модо)\n– Эдеэ хоол бэлдэхэ һуралсал гаража, нютагай эдеэ хоол бэлдэжэ һурагты\n10-дахи үдэр:\n– Үдэшэлэн ябахынгаа урда аяараа ябажа хото харагты, дурасхаалай бэлэгүүдые абажа, нютагай хоол амтархагты",
        "category": "bur",
        "score": "",
        "index": ""
    },
    {
        "instruction": "Харилсаан тухай зүбшэл асуужа Эббидэ бэшэг бэшэ",
        "context": "",
        "response": "Хүндэтэ Эбби,\nшинии бүхы юумэн хуу һайн бэзэ гэжэ найданаб. Минии суг ажалтантайгаа харилсаан хүндэ болоод, сэдьхэлни тайбан бэшэ байна, тиимэһээ зүбшэл асуужа бэшэнэб. Бидэ арбан долоон жэл суг ажаллажа байнабди. Бэе бэеэ тон ехээр хүндэлдэгбди, гэбэшье бүхы хүсэл оролдолгоороо бүхы харилсаагаа бүри гүзэгы болгохо гэжэ оролдонобди. Энэ харилсаанаймнай хүгжэн һалбаралга намда шухала, теэд би яагаад хүгжөөхэб гэжэ мэдэнэгүйб. Би тэрээнтэй өөрынгөө мэдэрэл тухай хөөрэлдэхэ гэжэ туршанаб, харин тэрэмни ямарааршье туршаха һэдэлгэһээмни зугадана. Маанарай хоорондо ямар нэгэ ханын байһандал. Харюуешни тэсэ ядан хүлеэнэб.\nДура, сэдьхэлээ мэдүүлэн,\nМиссис мэвис.",
        "category": "bur",
        "score": "",
        "index": ""
    },
    {
        "instruction": "Сагс бүмбэгэ тоглолгодо ялын шэдэлгэ оруулха гээшэ юундэ орёохон байдаг бэ?",
        "context": "",
        "response": "Сагс бүмбэгэ тоглолгодо ялын шэдэлгэ оруулха гээшэ оройдоол хажуу тээшээ халтахан хүдэлсэһөө бэшэ тон һайн шадабари хэрэгтэй. Үлүү ехэ хүдэлгөө һаа, бүмбэгэ алтан дундань буухагүй, алдажа гадуур ошохо. Балсанай дадал мэргэн байха, гэбэшье нэгэл үйлэеэ дабтажал байхада алдангүй хэжэ байха гэжэ хүндэхэн лэ байха. Ялын шэдэлгэ оруулхын тула олон удаанай дадал хэрэгтэй.",
        "category": "bur",
        "score": "",
        "index": ""
    },
    {
        "instruction": "Гитара хэды хүбшэргэйтэйб?\nГитарын абяан ямар бэ?\nГитарын түхэлнүүд ямар байдаг бэ?",
        "context": "Гитара – хүбшэргэйтэй хүгжэмэй зэмсэг, гол түлэб зургаан хүбшэргэйтэй байдаг. Тэрэниие бэендээ хашажа баряад, хүбшэргэйень гараараа дайража, нүгөө гараараа ладууд дээрэнь даража, абяа гаргадаг. Хүбшэргэйень хүдэлгэхын тула заримдаа медиатор хэрэглэхэдэ болодог. Гитарын абяан сэхэ дуулдажа байдаг, үгышье һаа абяанай хүсэ нэмэдэг түхеэрэлгэ хэрэглэн шагнажа болодог.\nГитарын нэгэ түрэл хордофон гээд нэрлэгдэдэг, энэнь хоёр таладаа дараатай байһан хүбшэргэй хүдэлгэжэ абяа гаргадаг. Анханһаа гитара гээшэ модоор бүтээгдэдэг байһан, хүбшэргэйнь амитанай нарин гэдэһээр хэгдэдэг байгаа. Гитарын булад миндаһан арбан юһэдэхи зуун жэлэй һүүл багаар Америкын Холбоото Штадуудта бии болоо, нейлон хүбшэргэйнүүд 1940-дэхи онуудаар бии болоһон юм.\nОршон үеын гитара гурбан янзын байдаг: классическа гитара, акустическа гитара, гавайска гитара.",
        "response": "Юрын гитара 6 хүбшэргэйтэй байдаг, гэбэшье бусад түхэлэй гитаранууд байдаг (бас-гитара), 4-6 хүбшэргэйтэй.\nГитарын абяан абяа бии болгодог хайрсагай ашаар, үгышье һаа, абяанай хүсэ нэмэдэг түхеэрэлгын ашаар бии болодог.\nОршон үеын гитара гурбан янзын байдаг: классическа гитара, акустическа гитара, гавайска гитара.",
        "category": "bur",
        "score": "",
        "index": ""
    },
    {
        "instruction": "Ямар домогһоо хүн сээжэтэй адагуусан бии болооб? Үгтэһэн бэшэлгын үндэһөөр харюу бэшэ.",
        "context": "Хүн сээжэтэй адагуусаниие Иксион Нефели хоёрһоо бии болоһон гэжэ тоолодог. Домогоороо, Нефели гээшэнь Зевсын урда Герада шуналаа мэдүүлжэ Иксиониие мэхэлхын тула Герын дүрсэтэй үүлэн байһан. Иксион Нефелиие үгэдөө оруулжа, энэ харилсаанһаань хүн сээжэтэй адагуусад бииболоһон юм ха. Тиихэдэ тэдээниие (хүн сээжэтэй адагуусадые) Магнезиин гүүнүүдтэй харилсаһан Центаврын үхибүүд гэһэн ондоо баримта бии. Хүн сээжэтэй адагуусан нэгэн гэбэл Иксион Нефели хоёрой хүбүүн, үгышье һаа, Апполон Стильба Нимфа хоёрой. Хоёрдохи һанаашалгаар хүн сээжэтэй адагуусанай эхирэй үрөөһэн лапифуудай элинсэн Лапиф байгаа.\nКипртэ хүн сээжэтэй адагуусанай үшөө нэгэ һүрэг байһан гэдэг. Ноннын хэлэһээр тэдэнэй эсэгэ Зевс байһан, Афродитые алдаһандаа урмаа хухарһан Зевсын тэрэ дайдаар сасаһан үрэһөө.\nҮшөө Ламосой Фересүүд гэжэ байһан, Ламос голой хүдөөгэй арбан хоёр дайманууд. Тэдэ нарай Дионисые Герын аашануудһаа харууһалха гэжэ Зевсээр табигдаһан байгаа, гэбэшье сухалдаһан бурхан тэдэниие хүн сээжэтэй бухын эбэртэй адагуусан болгожорхиһон юм ха. Хожомоо Ламосой Фересүүд Дионисые индиинхидэй урдаһаа бодоходонь ябалсаһан юм.\nХахадаараа хүн, хахадаараа адагуусан бэе хоёр байгаалиин хоорондо баригдаһан амитад гэжэ арсалдаата һанаашалганууд соогоо олон уран зохёолшод бэшэһэн байдаг.",
        "response": "Кентавр – хүн сээжэтэй адагуусан грециин домогуудай амитан. Юундэб гэхэдэ тэдэ һанаашалганууд дотор олон тоото грециин бурхад дурдагдана.",
        "category": "bur",
        "score": "",
        "index": ""
    },
    {
        "instruction": "Георгий Храниславай сүлөө сагай дуратай хэрэг юун байгааб?",
        "context": "Архимандрид Георгий  1829 оной январиин 24-дэ, Иосиф (Путник) еписопэй Тимишоарска һүмэ руу эльгээгдэхэдэ Пакрацкий епископ болгогдоһон юм. Епископ Георгий тэндээ 9 жэл байгаа.\n1839 оной майн 26-да епископ Георгий Бачагай епархи руу эльгээгдэһэн байгаа. Метрополит Стефан Станковичай наһа барахада тэрэ, 1941 оной июлиин 31-һээ 1842 ондо шэнэ митроплидые һунгатар, Карловацка митрополитствые даажа байгаа.\nЕпископ Георгий өөрынгөө үеын ехэ болбосоролтой хүн байгаа, уран зохёолоор, оршуулгануудые болон номуудые суглуулалгаар дашуурдаг байгаа. Тэрэнэй үедэ уран зохёолоор һонирхогшод Сава Мркаль, Йован Мушкатирович, Савва Текелий, Лукиан Мушицки, Павле Соларич болон Йован Савич гээд байһан.\nГадна тэрэ үгытэй хүнүүдтэ туһалдаг, залуушуулые һургадаг байһан юм. Эдеэ хоол шанаха заабаринуудые немец хэлэнһээ серб хэлэндэ 1804 ондо оршуулһан байгаа.\nГеоргий Хранислав 1843 оной июниин 22-то наһа бараһан юм. Сербиин үнэн алдарта һүмын Шэнэ Сэсэрлиг соборто хүдөөлүүлэгдэһэн.",
        "response": "Георгий Хранислав нэгэ хэдэн сүлөө сагай дуратай хэрэгүүд байһан юм: уран зохёол, оршуулганууд, уран зохёол бэшэлгэ болон номуудые суглуулалга.",
        "category": "bur",
        "score": "",
        "index": ""
    },
    {
        "instruction": "“бусалжа байһан халуун нурма\nбурьялна газарай хүрьһэн доро\nбулай ялагар гал”\nэнэ японой уянгата шүлэгэй түлэб (хайку) болоно гү?",
        "context": "",
        "response": "болоно",
        "category": "bur",
        "score": "",
        "index": ""
    },
    {
        "instruction": "Генри Холстын ажаллаһан эмхи зургаануудай тобьёг, доро үгтэһэн бэшэлгэ хэрэглэн, бэлдэ.",
        "context": "Генри Холстын хүгжэмэй миндаһата зэмсэгүүдэй квартет Даниин скрипач Генри Холст 1931 ондо байгуулһан. 1923 ондо Берлинэй филармониин оркестрэй түрүүшын скрипкэ дээрэ наадагша болоһон, харин 1931 ондо Манчестер нүүжэ ошоһон, тэндээ Манчестерэй Королевын хүгжэмэй колледжын профессор болоо.\nТэрэнэй Манчестер ерэлгэндэ Генри Холстын хүгжэмэй миндаһата зэмсэгүүдэй Квартет Чарльз Тейлорэй (хоёрдохи скрипкэ), Герберт Даунсын (альт) болон Энтони Пини (виолончель) гэгшэдэй хабаадалгатай байгуулагдаа. Энэ шуулга эрхим квартет гэжэ сэгнэгдээд, Великобритани соогуур нүүдэл тоглолтонуудаа үнгэргэжэ ябаа, ВВС радиодо тоглолто үнгэргөө. Тэдэ хэдэ дахин Ливерпульда 1934 болон 1937 онуудай хаһада Родельвальдын Нэгэдэлэй тоглолтонуудта наадаһан юм.\nЗаримдаа квартеттэ Эрнест Элемент (2-дохи скрипкэ) Фрэнк Вентон (альт) хоёр наададаг һэн. Герберт Даунс, өөрын квартет байгуулха зорилготой, 1935 ондо квартетһээ гараһан юм. Чарльз Тейлор мүн лэ гаража ошоо, өөрын квартет байгуулха гэжэ, орондонь Реджинальд Стед 2-дохи скрипач боложо ерээ. Хожомоо Реджинальд Стед ВВС-эй Хойто зүгэй оркестрэй ударидагша болоо. Генри Холстын хүгжэмэй миндаһата зэмсэгүүдэй оркестр, Генри Холстын Филармониин квартет 1941 ондо Уолтер Лаггын үүсхэлээр байгуулхада, Columbia Recordsын нюур танюуһан дээрэ бэшүүлхын тула, эсэслэн һалаа.",
        "response": "Берлинэй филармониин оркестр, Королевскэ Хойто зүгэй хүгжэмэй колледж, Columbia Records",
        "category": "bur",
        "score": "",
        "index": ""
    },
    {
        "instruction": "Эльза Шмитц-Гор хэн байгааб?",
        "context": "",
        "response": "Эльза Шмитц-Гор (1901 оной августын 12 – 1987 оной декабриин 13) немец композитор, пианист, баша байгаа, тэрэнэй фортепьяно дээрэ наадаха “Эллегии для левой руки”, урагшатай шабинарай ба Макс Регерэй фортепьяно дээрэ наадаха зохёолнуудые миндаһан дээрэ хааһан дээрэһээ тэрэниие үлүү үлүү һайн мэдэхэ болоһон.\nШмитц-Гор Кёльн хотодо түрэһэн юм. Кёльнын хүгжэм дуунай дээдэ һургуулида, Берлинэй Штернын хүгжэм дуунай дээдэ һургуулида һураа. Консерватории и консерватории Штерна в Берлине. Вильгельм Клатте, доктор Отто Клаувелль, Джеймс Кваст ба Фриц Ханс Рехбольд гэгшэд тэрэнэй багшанар байгаа. Уран барималша Лили Графтай харилсадаг байгаа. 1918 ондо дирижёр Герман Абендродой ударидалга доро пианино дээрэ наадажа эхилһэн байдаг, 1922 ондо Густав Холлендерэй медальда хүртэһэн юм.",
        "category": "bur",
        "score": "",
        "index": ""
    },
    {
        "instruction": "Ухаан сэдьхэлэй талаар аюулгүй байхын тула хүдэлмэришэ бүлэг юу хэжэ болохоб?",
        "context": "",
        "response": "Хубиин саг хүндэлэгты. Суг ажаллагшын үгы үедэ мэдээсэлнүүд болон уулзалгада урилга бү эльгээгты. Ажаллагша тухай дэлгэрэнгы, тодо мэдээсэл эригты. Хүнүүдые ажалай журамда оруулагты, тэрэнэй саг зуураар гаража ошохо ушарые хүндэлэгты.\nТүсэлнүүдтэ хабаадалгыень ойлгуулжа үгэгты.\nХэн нэгэндэ хэрэг үгэхэ хэрэгэй гараа һаа, энээн тухай дурадхагты.\nХарилсаанай соёл байгуулхые оролдогты.",
        "category": "bur",
        "score": "",
        "index": ""
    },
    {
        "instruction": "Оксфордын һүүлтэй сэг гэжэ юун бэ? (Запятая – һүүлтэй сэг, точка с хвостиком)",
        "context": "",
        "response": "Оксфордын һүүлтэй сэг (оло удаа дабтагдадаг гэхэ гү, али Гарвардын һүүлтэй сэг гэжэ мэдээжэ) – энэ тобьёг соо гү, али 3, 4 тоололгын һүүлшын бэшэгдэһэн юумэнэй урда табигдадаг. Жэшээнь, “алим, банан ба апельсин” гээд тоололго соо оксфордын һүүлтэй сэг һүүлшын “апельсин” гэжэ тоололгын урдахи “ба” гээшын урда. Энэ англиин дүримдэ арсалдаатай асуудал юм, олон ондоо орон гүрэнүүдээр эрилтэнүүд ондо ондоо байхадаа болохо.",
        "category": "bur",
        "score": "",
        "index": ""
    },
    {
        "instruction": "Һайн хүтэлбэрилэгшэ ямар байхаб?",
        "context": "",
        "response": "Хүтэлбэрилэгшын шанар элдэб янзын байжа болохо. Эрхилэгшэ бүхэн оршон байдалһаа дулдыдажа, суг ажалтандаа, хамжаандаа туһа хүргэхын тула элдэб аргануудые хэрэглэдэг. Энэ, юрэнхыдөө туһатай болодог, хэдэн арганууд:\n1. Хүлһэлэлгэ: Хүтэлбэрилэгшын гол зорилго – һайн һанал, ажал нэгэтэнэй бүлэг байгуулха, энэнь хүлһэлэлгэ үгы болохогүй.\n2. Этигэл, найдал байгуулга: Хүтэлбэрилэгшэдэ өөрынгөө суг ажалтанай гэшүүн бүхэндэ, тэдэнэй хоорондо этигэлтэй хандаса байгуулха хэрэгтэй, суг ажалай соёлтой харилсаа байгуулхын тула.\n3. Орёо, хүндэ асуудалнуудые шиидхэлгэ: Хүтэлбэрилэгшэд орёо, хүндэ асуудалнуудые обёорхо, суг ажалтандаа шиидхэбэри олоходонь туһалха аргатай байха ёһотой.\n4. Түрүүшын ээлжээнэй, шухала асуудалнуудые табилга. Ажаллагша бүлэгтэ хүнүүдһээнь ехэ (олон) ажал байдаг, хүтэлбэрилэгшэд түрүүшын ээлжээнэй шухала асуудалнуудые табилгада шиидхэхы үүргэ дүүргэдэг, эгээ шухала зорилгонууд түрүүшын ээлжээндэ дүүргэгдэдэг гэжэ найдуулга.\n5.Уян нугархай тала: Хүтэлбэрилэгшэ хэрэгтэй болоо һаань, ямаршье үүргэ дүүргэжэ шадаха, шэнжэлхэ, сэгнэхэһээ захалаад, арсалдаануудые шиидхэхэ, соёл байгуулха хүрэтэр.",
        "category": "bur",
        "score": "",
        "index": ""
    },
    {
        "instruction": "Эдеэ хоолой эдэ зүйлнүүд соо белок ехэ гү, али бага гү, хэлэ: шараһан мяхан, тахяа, үндэгэн, таримал зэдэгэнэ, арбуз, морхооб",
        "context": "",
        "response": "Шараһан мяхан: белок ехэтэй\nТахяа: белок ехэтэй\nҮндэгэн: белок ехэтэй\nТаримал зэдэгэнэ: белок багатай\nАрбуз: белок багатай\nМорхооб: белок багатай",
        "category": "bur",
        "score": "",
        "index": ""
    },
    {
        "instruction": "Эдэ юумэнүүд ямар бүлэгтэ ородог бэ?\n- Алим\n- Груша\n- Банан\n- Апельсин\n- Ананас\n- Гуава\nОрожо боломоор бүлэгүүд: жэмэс, огородой ургамал, минерал.",
        "context": "",
        "response": "Эдэ барандаа – жэмэсүүд. Эдэ барандаа сэсэгүүдһээ олошордог, тэдэнэйнгээ хагдархада, үрэһэтэй болоходо. Эдэ огородой ургамалнуудта ородоггүй, юундэб гэхэдэ тэдэ эшэ, үндэһэн гэхэ гү, али газар дорохи эдеэн бэшэ. Тиихэдэ тэдэ минералнууд бэшэ, юундэб гэхэдэ тэдэ амиды бодосууд.",
        "category": "bur",
        "score": "",
        "index": ""
    },
    {
        "instruction": "Минии нохойн һабарай улайбал юу хэхэб?",
        "context": "",
        "response": "Нохойгоо амаруулагты.\nХүлыень шарха үгы гү гэжэ шалгажа харагты.\nШархада түрхидэг бодос түрхигты.\nЭдеэень харагты, аллерги байхадаа болохо.\nНохойнгоо оршон тойрон анхарагты, аллергитэхэ, шархатажа болохо юумэнүүд байхадаа болохо.\nНохойнгоо хүлые малай эмшэндэ харуулагты.\nХүлэйнь бараг болотор долёолгонгүй байха арга һанагты.",
        "category": "bur",
        "score": "",
        "index": ""
    },
    {
        "instruction": "Хада хабсагай сүлөө абиралга юундэ тиимэ нэрэтэйб?",
        "context": "Оршон үеын хада хабсагай абиралгын ехэнхи хуби сүлөө абиралга гэжэ нэрлэгдэдэг – дээшээ абиралга өөрын лэ хүсөөр үнгэрдэг. Абиралгын түхеэрэлгэнүүд, тамирай энэ зүйлэй эртын үедэ шэнги, ехэнхидээ хамгаалга боложо хэрэглэгдэдэг, абиралгада туһа боложо бэшэ.\nСшлөө абиралга, хэрэсэлнүүдэй янзануудһаа, аргамжа болон жэжэ түмэр хэрэгсэлнүүд, дулдыдажа, хэдэн янзын байдаг.",
        "response": "Хада хабсагай абиралгын ехэнхи хуби, өөрын лэ хүсөөр үнгэрдэг хадаа, сүлөө абиралга гэжэ нэрлэгдэдэг. Хэрэгсэлнүүд хүнэй гэнтэ унаха болоо һаа, барижа абахын түлөөл хэрэглэгдэдэг.",
        "category": "bur",
        "score": "",
        "index": ""
    },
    {
        "instruction": "Хуруудтай сэндвич гриль дээрэ яажа бэлдэхэб?",
        "context": "",
        "response": "1-дэхи алхам. Һайнаар хайладаг хурууд шэлэгты. Жэшээнь, Пармезан хурууд, гриль дээрэ сэндвич бэлдэхэдэ һүрхэй бэшэ. Чеддер, Хаварти ба Колби Джек – эдэ бүхы хуруудууд, һайнаар хайладаг, амтаараа зохидоор таарадаг.\n2-дохи алхам. Хоёр зүһэм хилээмэ абагты, аргатай һаа тиимэ зузаан бэшые.\n3-дахи алхам. Ехэ гүнзэгы бэшэ сковорода дунда зэргын гал дээрэ халаагты.\n4-дэхи алхам. Хилээмэнэйнгээ зүһэм бүхэнэй дотор талада майонез ехэ бэшээр түрхигты. Майонез дээрээ нэгэ бага чесногой гурил түрхигты – энэ сырһээ абажа болошогүй амтандань нэмэри боложо үгэхэ.\n5-дахи алхам. Хилээмэнэйнгээ зүһэмүүд хоорондо хуруудаа хэгты. Хуруудаа тиимэ ехые хэхэгүй, отолходо урдажа гарашаха.\n6-дахи алхам. Сэндвичээ суглуулжа хүсээгээд, майонез нимгэхэнээр гадар таладань түрхигты.\n7-дохи алхам. Сэндвичээ халаһан сковорода соогоо табигты. Табин сасуу абяа гараха ёһотой. Хоёр минута хүлеэгээд, хурууд хайлана гү гэжэ харагты. Хилээмэнэй үнгын дан түргэнөөр хубилжа эхилбэл, галаа бага болгогты. Хилээмэнэй нэгэ таладаа ягаа улаан боложо захалбал, модон хүрзэхэнөөр эрьюулээд табигты.\n8-дахи алхам. Сэндвичэй танай һанаашалһаар болобо гэжэ мэдэхэдээ, галаа болюулжа, сэндвичээ абагты. Тэрээнээ һөөлжүүлэн зүһэжэ, томадай халуун шүлэтэй табигты. Амтатай хооллогты!",
        "category": "bur",
        "score": "",
        "index": ""
    },
    {
        "instruction": "Цезарь яагаад Римэй засагта ерээб?",
        "context": "",
        "response": "Гай Юлий Цезарь манай галабай урда 100-дахи жэлнүүд багаар түрэһэн Римэй генерал, гүрэнэй ажал ябуулагша байгаа. Тэрэ Венера бурхан болон домогто Энея Трои тайжа хоёрһоо гарбалтай патрициан бүлэдэ (сенаторай ангиин) Юлий гэжэ нэрлэгдэжэ түрэһэн юм. Энэ бүлэдэ түрэһэн ушарынь тэрэниие засаг бариха замаар олон бусадай урда болгоһон байдаг.\nЦезарь ухаантай байгаа, ажалда шударгы, зохид абаритай, олон тоото нүхэдтэй болоһон, һайн һайхан холбоо барисаануудые байгуулһан байгаа, эдэнь бултадаа хожомойнь ажаябадалда туһатай байһан юм. Тэрэ үеын Римэй хизааргүй эрхэтэй толгойлогшо байһан Гая Мария гэдэгэй түрэлэй эхэнэртэй гэрлэһэн байна, тиигэжэ бодолгын асуудалнуудаар холбоо барисаагаа үргэдхэһэн байдаг. Мариягай Суллада диилдэхэдэ урагшагүйдэһэн байна, энээниие Цезарь түргэн зуур өөрынгөө тала тээшэ хэрэглэбэ, тэрээндэ Римдэ үлэхэ эрилтэтэй тушаалһаа зайлахын тула. Ямарханшье бардам консулда (Римэй ударидагша) Римэй газарнуудые эзэмдэжэ абаһан аша үрэтэй генерал гэжэ тоогдохо гээшэ удха шанартай байгаа.\nЦезариин ээлжээтэ горитойхон тушаал хадаа эдилэй тушаал байгаа, эндэ тэрэнэй гол уялгануудай хажуугаар наадануудые эмхидхэхэ уялга. Цезарь урьһаламжануудые ехээр абадаг, Римэй ажаһуугшадай тэрэниие мэдэхын тула баян наадануудые эмхидхэдэг байгаа. Бусад патрициинхидта ороходоо Цезарь тэрэ үедөө плебейнүүдэй ажаһуудаг Субурада эрэ болоо, арад зоной дурлалһаа ерэжэ болохо хүсэн тухай мэдэхэ болоһон.\nБайн Цезарь сэрэгэй талаар ехэ ухаантай байһанаа гэршэлээ, эсэсэй эсэстэ консул боложо һунгагдаа. Тэрэ үеын удха ехэтэй хоёр хүнүүдтэй холбоо батална: Помпейтэй (шагналда хүртэһэн генерал) ба Красстай (Римэй эгээл баян хүн). Энэ холбоониинь мүнөө “Түрүүшын триумвират” гээд мэдээжэ юм.\nКонсул байһанайнгаа удаа Цезарь Галлиин эрхилэгшэ болоо, тиигэжэ Римдээ ехэ газар дайдые дайлажа абаа. Тиихэдэ Римдэ тэрээндэ эсэргүү хүсэнүүд хойноһоонь орожо, засагыень буляаха хэрэг үүсхэнэ. Энээндэнь эсэргүүсэжэ Цезарь өөрынгөө нэгэ легиониие суглуулаад, Рим тээшэ ябаба. Эсэргүү хүсэнүүд Римһээ сухариһан боложо ошоходоо, тэрээндэ гансал шалгагшын нэрэ орхино. Тэрэ Грецидэ, Испанида, Египедтэ хэдэн дайнуудта илалта туйлажа, засагаа бэхилнэ. Эсэстээ Римдэ өөрынгөө байдал бэхилнэ, тиигэжэ диктатор боложо һунгагдаһан байха юм.",
        "category": "bur",
        "score": "",
        "index": ""
    },
    {
        "instruction": "Доро үгтэһэн бэшэлгэ сооһоо “Тобиасхаммер” хүүдинсэ тухай шухала баримтануудые тооло.",
        "context": "Түрүүшын хүүдинсэ, багсаахада, 1482 ондо Ора гол дээрэ баригдаһан байха. 1592 ондо Тобиас Альбрехт тээрмэ худалдажа абана, тэрэ гэһээр тэрэнь тэрэнэй нэрэ зүүжэ байдаг. Хүдэлжэ эхилхэдээ тэрээн дотор гурба асари томо түмэр балтанууд тодхогдоо, тэдэнь уһанай сахариг эрьюулгэһээ дээшээ үргэгдэдэг байгаа. Энэ тээрмэдэ түмэрөөр эдлэлнүүд бүтээгдэдэг байһан: хажуур, хадуур, жада, һэлмэ. Хожомоо эндэ зэд эдлэлнүүд дээрэ хүдэлжэ захална; ехэ тогоонууд, амһартанууд, пивэ шанахада хэрэгтэй хэрэгсэлнүүд-амһартанууд. Зэд тогоонууд хэлтэгы тодхогдоһон балтаар дабтагдажа бүтэһэн байгаа. Иигэжэ ХХ зуун жэлэй дүүрэтэр, мүнөө хүрэтэр абяанай эрилтэ табигдажа байдаг.",
        "response": "1. Ора гол дээрэ, 1482 он багаар түрүүшын хүүдинсэ баригдаһан юм.\n2. Тэрэ тээрмыень 1592 ондо Тобиас Альбрехт худалдажа абаһан, тэрэ гэһээр тэрэнэй нэрэ зүүжэ ябана.\n3. Ажалайнгаа эхин дээрэ уһанай хүсөөр үргэгдэдэг гурбан томо балтанууд тодхоогдоо.\n4. Эндэ түмэр зэбсэгүүдые бүтээдэг һэн, тэдэнь жаданууд, хажуур, хадуур.\n5. Хожомоо зэд дээрэ хүдэлжэ захалһан байна; эндэ тогоонууд, амһартанууд.\n6. Зэд тогоонууд хэлтэгы тодхогдоһон балтаар дабтагдажа бүтэһэн байгаа. Иигэжэ ХХ зуун жэлэй дүүрэтэр, мүнөө хүрэтэр абяанай эрилтэ табигдажа байдаг.",
        "category": "bur",
        "score": "",
        "index": ""
    },
    {
        "instruction": "Тайлбари мэдээсэлнүүдтэй бэшэлгын үндэһөөр Говард Франклендын хүүргын һэльбэн шэнэлэлгын дүүрэхэ болзор нэрлэгты.",
        "context": "1992 оной үргэдхэхэ түсэлөөр Interstate 275 заһамал зам хүүргэ дээрэ найман зэргэлээ замуудтай боложо үргэдхэгдэһэн юм. Энэнь теэд хүүргын хоёр захада автоунаануудай сүлөө ябажа гараха арга олгоогүй.  Унаануудай түрисэлдөөн Говард Франклендын хүүргэ дээрэ, Тампа орохо таладань үзэгдэжэ байгаа, илангаяа SR 60/Veterans Expressway шоссе тээшээ гаралган дээрэ. Санкт-Петербург хото тээһээ, 10 гаран жэлнүүдэй туршада үргэлжэлһэн һэльбэн шэнэлэлгын һүүлээр зэргэлээ замууд дүрбэнһөө найма болотор олошоруулагдаһан, мүн лэ дүрбэнһөө зургаа болотор хотын түбтэ, дүрбэнһөө найма болотор Гэндиин бульварһаа хүүргэ хүрэтэр.\nGateway Expressway гэжэ автоунаануудай хурдан замые һэльбэн шэнэлэлгэ 2017 ондо эхилхэ ёһотой байгаа. Пинеллас тойрогой хубинуудые нэгэдүүлхын тула шэнэ түлбэритэй шоссе бариха түсэб байһан юм. Харин эмхидхэлшэд шоссе хэдэн ээлжээгээр һэльбэн шэнэлхэ шиидхэбэри абаһан юм, тиигэжэ барилгын эхин 2020 он болотор хойшолуулагдаһан байгаа.\nЭнэ ехэ түсэлэй барилга 2020 оной намар эхилээ, 2025 ондо дүүргэгдэхэ гэжэ хүлеэгдэнэ. Шэнэ хүүргэ унаануудай ябадал урда зүг шэглэлээр хангажа байдаг болохо. Энэ хүүргын барилгын дүүрэмсээр, урда зүг шэглэлээр ябуулжа байдаг хүүргэ хойто зүг шэглэлээр ябуулдаг боложо һэльбэгдэхэ.\nБүхы трафигай шэнэ замда шэглүүлэгдэхэдэ, мүнөө хойто зүг шэглэлээр ябуулжа байдаг хүүргэ задалагдаха. Урда зүг шэглэлээр ябуулха шэнэ хүүргэ ябгаар болон дугыгаар ябаха замуудтай байха, тиихэдэ автоунаануудай ябажа боломоор нэмэлтэ замуудтай байхаар хараалагданхай.",
        "response": "Говард Франклендын ехэ түсэлэй барилга 2020 оной намар эхилээ, 2025 ондо дүүргэгдэхэ.",
        "category": "bur",
        "score": "",
        "index": ""
    },
    {
        "instruction": "“Тюльпаномания” гэжэ юун гээшб? (Тюльпан – алтан зула сэсэг)",
        "context": "Тюльпаномани – энэ Голландиин алтан зуун жэл байгаа, оршон үедөө сэнтэй зула сэсэгүүдэй үнэ айхабтар үндэр болоо. Үнэ сэнгэй ургалтын эгээ үндэр хэмжээн 1634 ондо эхилһэн юм, тиигээд 1637 оной февраль соо гэнтэ унаа. Энэ хадаа түүхэдэ түрүүшын хонжоо наймаанай хөөһэн байгаа гэжэ тоологдодог. Тюльпаномани тэрэ үедөө олон талаараа үшөө мэдэгдээгүй ниитын-эдэй засагай үзэгдэл байгаа. Энэ XVII зуун жэлдэ дэлхэй дээрэ нэгэ хүндэ эгээ ехэ олзотой 1600 онһоо 1720 он болотор дэлхэйн эдэй засагай ба мүнгэн һангай гол гүрэн байһан Голландиин Уласай хүгжэлтэдэ муу нүлөө үзүүлээгүй. «Тюльпаномания» гэжэ үгэ мүнөө ехэнхидээ доторой үнэһөө ондоо сэнтэй үедэ юрэл ямаршье ехэ эдэй засагай хөөһэ тэмдэглэхын тула хэрэглэгдэдэг.",
        "response": "«Тюльпаномания» гэжэ үгэ мүнөө ехэнхидээ доторой үнэһөө ондоо сэнтэй үедэ юрэл ямаршье ехэ эдэй засагай хөөһэ тэмдэглэхын тула хэрэглэгдэдэг.",
        "category": "bur",
        "score": "",
        "index": ""
    },
    {
        "instruction": "Юундэ Римдэ тиимэ олон муу императорнууд байгааб?",
        "context": "",
        "response": "Римэй хаан түрэдэ элдэб шалтагаанаар муу императорнууд олон байһан, тэрэ тоодо:\nУг дамжалга: Мүнөө үеын арадай засагта байдалнуудта ороходоо Римэй хаан түрэ уг дамжажа ерэһэн засаг байгаа, энэнь гэр бүлөөр дамжадаг байгаа. Энэ ябадалһаа боложо оройдоошье дүршэл гэхэ гү, али мэдэсэ үгы хүниие шэрээдэ һуулгаха хэрэг гарадаг байгаа.\nУлас түрын бодолой жэгдэ бэшэ ушар: Римэй хаан түрэ улас түрын бодолой жэгдэ бэшэ ушараар хохидолдо ородог байгаа, илангаяа манай галабай III зуун жэлдэ, тиихэдэ хүтэлбэриеэ саг үргэлжэ һэлгэжэ байдаг болоһон, илангаяа засаг буляалдагшадай арсалдаан, тэмсээнэй үедэ.\nАлуур, засаг унагаалганууд: Олон императорнууд алуур хэжэ болон байһан засаг унагаажа засагта ерэдэг байгаа, энэнь үргэлжэ түгшүүрилтэй байдалда, арад засаг хоёрой хоорондын тэнсүүри алдуулдаг гээшэ.\nХубиин дутуу дунданууд: Зарим императорнууд хомхой хобдогһоо, хэрзэгы шэрүүн абариһаа ба энэ хэрэгтэ ойлгосогүй дээрэһээ юрэл муу хүтэлбэрилэгшэд байдаг.\nГадаа тээһээ баадхалга, даралта: Римэй импери гадаа тээһээ хэдэ-хэдэн эдэй засагай доройтолготой, сэрэгэй талаар заналтануудтай ба байгаалиин хохидолтой ушарһан байдаг. Эдэ бүгэдэ императорнуудай буруу шиидхэбэринүүдые абаха ябадалда, үгышье һаа муу хойшолонтой эрид шууд шиидхэбэринүүдые абалгада нүлөөлдэг байһан юм.\nБүхыдөө Римэй импери гүрэн түрын бодолгын талаар орёо байдалда байгаа. Засагаа дэмжэлгэдэ ба байдалай тэнсүүри ололгодо шиидхэгдээгүй асуудалнууд гүйсэд ойлгосогүй ударидагшадые тушаалда һуулгаха ябадалда асардаг байһан юм.",
        "category": "bur",
        "score": "",
        "index": ""
    },
    {
        "instruction": "Эдэ үгэнүүд “инаг дуран” гэжэ үгэдэ синоним гү, али антоним болоно гү намда хэлэ: дурагүйдэлгэ, һанаагаа зоболго, һайшаалга, үзэн ядалга, эжэлшэлгэ, бүдүүлиг зан",
        "context": "",
        "response": "Synonyms: һанаагаа зоболго, һайшаалга, эжэлшэлгэ\nAntonyms: дурагүйдэлгэ, үзэн ядалга, бүдүүлиг зан",
        "category": "bur",
        "score": "",
        "index": ""
    },
    {
        "instruction": "Тэнгэри юундэ сэнхир бэ?",
        "context": "",
        "response": "Манай үдэрэй тэнгэридэ бүхы гэрэлнай Наранһаа гарадаг, тиихэдэ Наран олон үнгөөр гэрэлээ тараадаг. Энээниие ойлгохын тула самсаалтай шэл ухаандаа бии болго. Сагаан гэрэл ороно, гарахадаа олон ондоо үнгэнүүд, үнгэнүүдэй һолонго, гарана. Наран эгээл тиимээр хүдэлдэг. Тэрэнэй гэрэл нэгэл үнгын гэжэ һанагдадаг, үнэндөө элдэб янзын олон ондоо үнгэнүүдые гаргадаг юм.\nМанай тэнгэри, үнэндөө, хүхэ, улаан ба ногоон үнэгүүдэй холисо бэшэ, Тэнгэриин бүрхөөг (агаар) наран маанар хоёрой хоорондо, һаалта боложо, байна. Тэнгэриин бүрхөөгэй хии ба жэжэ бодосууд орожо байһан үнгэнүүдые, хэдэн олон зүгүүдээр, тараана. Тараалгын хэмжүүр гэрэлэй долгиной бага болоходо ехэ болоно. Долгиной эгээ ехэ утатай улаан үнгэ долгиной богони утатай хүхэ үнгэһөө тон багаар тарадаг. Хүхэ үнгэ ехээр тарадаг, тэрэл манай үдэрэй тэнгэри дүүргэнэ.\nНаранай тэнгэреэр ябажа, огторгойн хаяа руу буухада, манай нюдэндэ хүрэдэг гэрэл үнэндөө тэнгэриин бүрхөөг соогуур үлүү ута зам гаталха ёһотой болоно ха юм. Энэ хадаа хүхэ үнгэ бүхыгөөрөө огшоно гэжэ харагдаһан болоно. Маанарта улаан, шара ба ягаан үнгэнүүд эгээл эрхим холисо боложо үлэнэ. Тэдэл наранай мандаха, жаргаха үенүүдые үзэсхэлэн гоё болгоно гээшэ.",
        "category": "bur",
        "score": "",
        "index": ""
    },
    {
        "instruction": "Хотын түбөөр сэнэгжэ ябаха үедөө, үндэр байшанһаа шанга һалхинда унаһан сонходо дайруулхагүйн тула, яаха болонобиб?",
        "context": "",
        "response": "Шанга һалхинда, циклон гү, али торнадо болоходо үндэр байшанһаа унажа ябаһан сонходо дайруулхагүйн тула иимэ ябадал хэжэ болохо:\n1. Гэрэй үүдэн болон сонхо талаһаа унаха юумэн илангаяа элбэг байдаг, тиимэһээ байшан гэрнүүд болон ургажа һууһан модон ба зайн галай, хэлхеэ холбооной үндэр баханануудһаа холуур ябабал дээрэ. Тэдээнһээ холо үргэн тала ологты, газар дээрэ элдэбын эбдэрһэн юумэнүүдтэ дайрагдалгые бага болгохын тула доошоо болохо хэрэгтэй.\n2. Унажа ябаһан юумэнүүдтэ дайруулхагүй эгээл аюулгүй газарнуудай нэгэн – гэрнүүд доро малтагдаһан сонхогүй нүхэнүүд. Хотын түбтэ газар дорохи байрануудые ологты, жэшээнь, гэнрүүдэй, наймаанай газарнуудай доодо дабхарнууд ба метро.\n3. Хэрбээ танай газаагуур, үндэр байшангуудай хажуугаар ябаха хэрэгэй гараа һаа, һэргэг байхаяа оролдогты, унажа ябаһан юумэнүүдые харасаараа үдэшэжэ үнгэргэгты.\n4. Та автоунаа дотор һуухада аюулгүй байха нэжэ һанажа болохот, гэбэшье шанга һалхинай үедэ авто унаанууд мэдээжэ аюултай газар ха юм, тэдэ хүмэрижэ, мухарижа, шэлнүүдынь тэһэржэ болохо.",
        "category": "bur",
        "score": "",
        "index": ""
    },
    {
        "instruction": "Аюулгүй, үнэ багатай орон нютаг руу аяншалгын мэдээжэ замуудһаа гадуур аяншалжа боломоор һанал оруулыт.",
        "context": "",
        "response": "Тиимэ газарнуудай нэгэн – Монгол орон. Орос Хитад хоёрой хоорондо байдаг, үндэһэн паркнуудые, сүл губи, түүхэ шэнжэлэн үзэхэдэ эгээл зохид шэглэл гээшэ. Монгол орон хадаа элдэб сагуудта дэлхэй дээрэ засаг барижа байһан ехэ империнүүдэй нэгэн болодог. Монголой импери Евразиин ехэнхи хубиие эзэлдэг, эли тодо нүүдэлшэ соёлтой ба оршон үеынхеэр зэбсэгжэһэн.\nМонгол орон руу ороо болобол, мүнөө сагай нүүдэлшэ отогуудтай ушархат, үндэһэтэнэй Хустайн Нуруу парк соогуур, баян бардам майханууд соогуур орон барин, Үгэл нуурай һайханаар ханан, үгышье һаа тэмээнндэ мордожо Губиин элһэн дошонуудаар ябахат.\nМонгол ороноор сэдьхэлээ ханажа, оройдоошье аюул үгые мэдэржэ, тиихэдээ тиимэ ехэ мүнгэ зөөри һалгаангүй ябахат.",
        "category": "bur",
        "score": "",
        "index": ""
    },
    {
        "instruction": "Хуруудтай сэндвич гриль дээрэ яажа бэлдэхэб?",
        "context": "",
        "response": "Хуруудтай сэндвич гриль дээрэ бэлдэхын тула хоёр зүһэм сагаан хилээмэ абагты, зүһэм бүхэнэйнгөө газаа талада багаханаар малай тоһо түрхигты. Гэдэһэн тоһо хэрэглэгты, хүйтэн тоһон түрхижэ болошогүй байха. Зайн галаар хүдэлдэг сковородагаа табигты. Болгохо халуунииень Фаренгейдээр 350 градуста табигты. Зүһэм хилээмэеэ тоһоорнь доошонь харуулаад табигты. Удаань хилээмэн дээрээ хоёр хэршэмэг түргэн хайладаг хурууд табигты. Һүүлдэнь үлэһэн зүһэм хилээмэеэ хурууд дээрэ тоһыень дээшэнь харуулжа табигты. Хирэ болоод лэ хабтагай хүрзэхэнөөр үргэжэ доодо талыень хаража байгты. Хилээмэнэй сайбар алталмал үнгэртэй болоходо гаргажа табагта табигты.",
        "category": "bur",
        "score": "",
        "index": ""
    },
    {
        "instruction": "Япониин уянгата шүлэгэй маяг бэшэ",
        "context": "",
        "response": "Сиамай миисгэй\nМүшэр, намаа соогуур ябаад,\nЭэлжээтэ олзоёо дахана.",
        "category": "bur",
        "score": "",
        "index": ""
    },
    {
        "instruction": "Аль Капоне, тэрэнэй айлшанай карточкын ёһоор, ямар ажал хэдэг бэ?",
        "context": "",
        "response": "Хэрэглэмжэдэ байһан гэр соохи бараа худалдадаг.",
        "category": "bur",
        "score": "",
        "index": ""
    },
    {
        "instruction": "Драй-Тортугас гэжэ үндэһэтэнэй парк яажа хүрэхэб?",
        "context": "Драй-Тортугас үндэһэтэнэй парк – США-гай Мексикын тохойдо байдаг Ки-Уэстһээ баруулжа 68 миля (109 модо) газарта байдаг үндэһэтэнэй парк. Парк дотор Джефферсон хэрэм ба Флорида-Кисэй ольтирогууд сооһоо эгээ баруун, эгээ амяалагдаһан долоон ольтирогууд Драй-Тортугас харууһан доро байдаг. Энээгүүр ябажа харагшадай ехэнхинь Ки-Уэстһээ онгосоор гү, али уһан дээрэ ниидэдэг онгосоор Драй-Тортугас үндэһэтэнэй парк хүрэдэг. Үндэһэтэнэй парк Драй-Тортугас хүрэтэр хуулита паромой болон уһан тээбэриин хангамжада Yankee Freedom III катамаран болон хубиин онгоосонууд ба уһан дээрэ ниидэдэг онгосонууд ородог. Драй-Тортугас хүрэтэр ошохо ондоо арганууд хубиин хуулита зүбшөөлтэй онгосонуудаар. Драй-Тортугас хүрэтэр харгы байхагүй, автоунаанууд ольтирогууд хүрэтэр ошожо шадахагүй.",
        "response": "Хуулита паромой албан – Yankee Freedom; хубиин хуулита зүбшөөлтэй онгосонууд мүн лэ ольтирог хүрэтэр ошохо.\nДрай-Тортугас ольтирогууд Мексикын тохойдо Ки-Уэстһээ холо бэшэ, автоунаануудаар ольтирогууд хүрэтэр ошохо аргагүй.",
        "category": "bur",
        "score": "",
        "index": ""
    },
    {
        "instruction": "Хэды хүн COVID-19 үбшэ халдаагааб, эсэстээ үбшэнэй шэнжэ һалаагүй, ямар шэнжэгүүд мэдэрэгдэнэб?",
        "context": "2019 оной хорон хамшаг (COVID-19) – энэ SARS-CoV-2 үбшэ үүдхэгшээр бии болоһон халдабарита үбшэн. Түрүүшын ушар Хитадай Уханьда 2019 оной декабрь һарада элирһэн. Үбшэн (COVID-19) эгээ дээдэ шатадаа хүрэжэ, ехэ түргэн бүхы дэлхэй дээгүүр дэлгэрээ.\nCOVID‑19 үбшэнэй шэнжэнүүд олон янзын, хумхаа, ханяадан, толгойн үбдэлгэ бэе эсэжэ һуларалга, аминай хүндэрэл, үнэртэ, амтанда мэдэрэл үгы бололго. Вирус халдаһанай удаа хоног аладлан 14 хоногой туршада шэнжэнүүд элиржэ захалдаг. Адагынь халдааһан хүнүүдэй гурбанай нэгэ хубида тиимэ шэнжэнүүд үгы байдаг. Пациент гэжэ тоологдохо тон эли шэнжэнүүдтэй хүнүүдэй ехэнхинь (81%) хүнгэн гэхэ гү, али аажам шэнжэнүүдтэй, Тиихэдэ 14% хүнүүд хүндэ шэнжэтэй (уухилалга, кислородой дутагдал, эдэ хүнүүдэй хахадайнь уушхан зураг дээрэ хубилһан) 5% дээдэ туйлдаа хүрэһэн шэнжэнүүдтэй (амияа хаагдалга, мэдээ алдалга болон бэеын олон хубинуудай эрид хубилалга). Наһатай хүнүүд хүндэ шэнжэнүүдтэ бэлээр халдаха аюултай. Зарим хүнүүд эдэгэбэшье хэдэн һарануудай туршада үбшэнэй хойшолон мэдэржэ ябадаг. Мүнөө үедөө тэрэ үбшэниие удаан болзорой шэнжэлгэнүүд хэгдэжэ байна.",
        "response": "Адагынь халдааһан хүнүүдэй гурбанай хоёр хубида тиимэ шэнжэнүүд хүгжэжэ байдаг. Пациент гэжэ тоологдохо тон эли шэнжэнүүдтэй хүнүүдэй ехэнхинь (81%) хүнгэн гэхэ гү, али аажам шэнжэнүүдтэй, Тиихэдэ 14% хүнүүд хүндэ шэнжэтэй, 5% дээдэ туйлдаа хүрэһэн шэнжэнүүдтэй.",
        "category": "bur",
        "score": "",
        "index": ""
    },
    {
        "instruction": "Вудсток гэжэ юм бэ?",
        "context": "",
        "response": "Августын 15-һаа 18 болотор Америкын Холбоото Штадуудай Нью-Йорк штадай Бетел хотохоной Макс Ясгурай фермэ дээрэ Вудсток хотоһоо баруун-урагшаа 40 миля (65 модо) зайда үнгэрдэг Вудсток гэжэ хүгжэмэй болон урлалай ехэ наадан хүгжэмэй ехэ наадан байгаа. “Акварианска” экспозици гэжэ нэрэ доро: Найрамдалай ба Хүгжэмэй гурбан үдэр 400 000 хабаадагшадые суглуулаа. Байд гээд лэ орожо байһан бороотойшье һаань, газаа бэлдэгдэһэн тайзан дээрэ гушан хоёр гүйсэдхэгшэд тоглоо. Энэ ехэ наадан хүгжэмэй түүхэдэ эгээ ехэ надануудай нэгэн болоо. Ех наадан мэдээжэ хүгжэмэй түүхэдэ гол хэмжээ ябуулга болобо гэжэ тэмдэглэгдээ, тиихэдэ эсэргүү соёл баримталагшадта шиидхэхы үйлэ хэрэг болоһон байгаа. 1970 оной баримтата киногоор үйлэ хэрэгэй удха шанар дээшэлээ. Вудсток гэжэ нэрлэгдэһэн хүгжэмтэ үйлэ хэрэгүүд ямар нэгэн арбадахи, хоридохи, хорин табадахи, гушадахи, дүшэдэхи ба табидахи ойн баярнуудта гэжэ түсэблэгдэһэн юм. 2017 ондо ехэ нааданай талмай Үндэһэтэнэй Түүхэтэ Газарнуудай дансада оруулагдаһан юм.",
        "category": "bur",
        "score": "",
        "index": ""
    },
    {
        "instruction": "“Долоон тарбаган хүнүүд” гэжэ хэд бэ?",
        "context": "",
        "response": "“Долоон тарбаган хүнүүд” “Саһан сагаан хүүхэн ба долоон тарбаган хүнүүд” гэһэн хүүгэдэй үльгэрэй долоон һанаанһаа абтаһан бишыхан хүнүүд ехэ мэдээжэ. Энэ үльгэрэй удхаар долоон тарбаган хүнүүд ойн бишыхан гэр соо ажаһуудаг. Саһан сагаан хүүхэнэй хойто эхэ, энэ хаантан дайдын зонхилогшо, саһан сагаан хүүхэнһээ һалаха һанаатай, ала гэжэ ангуушаниие эльгээнэ. Саһан сагаан хүүхэн хаан абынгаа хатанһаа тэрьедэжэ, тарбаган хүнүүдэй бишыхан гэр соо хоргодоно.\nХаанай хатан Саһан сагаан хүүхэниие амиды гэжэ мэдээд, тэрэ тарбаган хүнүүдэйнь гэртэ хубилжа ерээд, саһан сагаан хүүхэндэ, тэрэнэй мэдээень алдуулха, хорлогдоһон алим үгэнэ.\nТэрэ үдэр тарбаган хүнүүд газар дорохи ажалһаа гэртээ ерэнэ, тиигээд мэдээгүй хэбтэһэн Саһан сагаан хүүхэниие хаража, үхэшэбэ гэжэ һанаад, шэл хуурсагта хэнэ.\nНэгэ хэды саг үнгэрһэн хойно тайжа хүбүүн Саһан сагаан хүүхэнэй хэбтэһэн хуурсаг обёоржо, хүүхэниие таалана. Саһан сагаан хүүхэн удаан унтаһан нойрһоо һэрибэ, тайжа хүбүүндэ хадамда гарана. Тиигээд тэдэ хоёр үни удаан жэлнүүд соо жаргалтай һайн ажаһуунад.",
        "category": "bur",
        "score": "",
        "index": ""
    },
    {
        "instruction": "Шэнэ сэсэгүүдэй баглаа амһарта соо яажа һуулгахаб?",
        "context": "",
        "response": "Шэнэ сэсэгүүдые амһарта соо һуулгахын тула иимэ юумэ хэгты:\n1. Сэсэгэй баглаагай хэмдэ тааруу амһарта ологты. Ядахын сагта уһа уудаг шэл амһарта хэрэглэжэ болохо.\n2. Амһартаяа гурбанай хоёр хуби уһаар дүүргэгты. Уһандаа нэгэ бага хлор хэжэ болохо, гэбэшье энэ алба бэшэ.\n3. Мүнөө сэсэгүүдэй амһартынгаа хэмээр хэршэгты. Сэсэгэй эшэ хэлтэгы тайрагты.\n4. Буглаагай намаануудые абажа хаягты. Энэ шиигэй намаанда бэшэ, сэсхэ сэсэгтэ ошохын тула. Уһа руу ороһон намаануудые заатагүй абажа хаяха, юундэб гэхэдэ тэдээн дээгүүр бактеринүүд бии боложо болохо.\n5. Сэсэгүүдээ амһарта соонь, сэдьхэлэйнгээ байдалые дүүрэн хэмжээндэ ханган, зохидоор тааруулжа һуулгагты.\n6. Баглаатай амһартаяа һүүдэр газарта табигты – иигээд дүүрээ.",
        "category": "bur",
        "score": "",
        "index": ""
    },
    {
        "instruction": "Өөрынгөө һамга тэбэрижэ болохо гү?",
        "context": "",
        "response": "Тэбэрилгэ – жаргалтай харилсаанай түлхюур.\nЭнэ хадаа гүнзэгы, тон лэ хоёрой холбооной хэмжээн. Энэ гансал хөөрэлдөө дэлгэжэ оложо болошогүй гүнзэгы, тон лэ хоёрой холбооной хэмжээн. Хоёрдохи шалтагааниинь гэбэл, бэедэ хүрэхэдэ дуранай гормон – окситоцин бии болодог, тэрэ холбоо, найдал бэхижүүлдэг, тиигэжэ хүнүүдтэ бэе бэендээ дүтэ мэдэрэл түрүүлдэг. Танда наһанайнгаа ханиие, инаг дураяа мэдүүлжэ, үдэр бүри тэбэрижэ байха хэрэгтэй. Энэ хэрэг бүтээхын тула эгээл юрын арга – тэбэрихэ. Алишье сагта, хаанашье тэбэрилгэ хадаа хани нүхэртөө юундэ тиимэ ехээр дурлана гээшэбиб гэжэ туһатай һануулга боложо үгэхэ.",
        "category": "bur",
        "score": "",
        "index": ""
    },
    {
        "instruction": "Яагаад амтатайхан аяга сай бэлдэхэб?",
        "context": "",
        "response": "Аяга уһа бусалгагты, тэрээн руугаа нэгэ монсогор имбирь ба мятын хэдэн намаа хэгты. Хэдэн минута үнгэрхэдэ томо халбага сайн намаануудые хэгты, удаань өөрынгөө амтаар һү, шэхэр нэмэгты. Хоёр минута бусалгагты. Эсэстээ шүүрэ хэрэглэжэ шүүгты. Вуаля!",
        "category": "bur",
        "score": "",
        "index": ""
    },
    {
        "instruction": "Минии миисгэйһээ хүршын миисгэйдэ, газаа ногоон талмайда минии тусхай газарһаа холуур ябаха гуйлтатай, зулгы зөөлэн сахим бэшэг бэшэгты.",
        "context": "",
        "response": "Хүндэтэ Миттенс,\nТанай хэрэг хэрэ гээшб? Энэ зун – жэгтэй гоёл, эгээ нам мэтэ сэбэр агаарта амаралгаараа ханажа байнат гэжэ би хаража байнаб. Манай арын хорёо соо наранда бэеэ шараха нэгэ хэдэн эрхим газарнууд бии. Танай тиишэ дурлаһан сагтаа ерэжэ байхадатнай болохо. Гэбэшье танда нэгэ гуйлтатай хандахыемни зүбшөөгыт. Ногоон талмайн баруун-урда булан, сагсын саана – энэ минии тусхай, дулаан газарни. Би саг үргэлжэ тэндээл ошожо байдагби, танай тиишэ ерээд ондоо газарта хэбтэхэ болобол, жэшээнь, тэндэһээ сэхэ баруулжаа шулуун хабтагай дээрэ, баяартай байха байгааб.\nБаяраа мэдүүлэн,\nГрамперс.",
        "category": "bur",
        "score": "",
        "index": ""
    },
    {
        "instruction": "“Калифорниин ой соогуур түймэрнүүд” гэһэн сэдэбээр богонихон үгүүлэл бэшэгты.",
        "context": "",
        "response": "Калифорни ойн түймэрнүүдэй боложо болохо аюултай хуурай, халуун зунаараа мэдээжэ. Жэл бүри энэ штадта тойронхи оршон, хүнүүдэй гэр бараа, олзын хэрэг һалгааха арбаад түймэрнүүд боложо байдаг.\nҺүүлэй жэлнүүдтэ Калифорнидо штадай түүхэдэ эгээ аюултай түймэрнүүд ушардаг болоо, хэдэн арбаад акр газар үгы болоо, хэдэн зуугаад гэрнүүд хохидолдо ороо. Эдэ түймэрнүүд ехэнхидээ иимэ ушарһаа боложо байдаг: халуун агаарһаа, хуурай байгаали ба түймэрэй дүлэ түргэн тарааха, тэрэнэй дэлгэрхэ ябадалые шалгаха аргагүй шанга һалхинһаа. Түймэрэй хойшолонгууд гансашье эндэ хохидогшодто сэхэ бууна бэшэ, харин бүхы штадай ажаһуугшадта бүхыдэнь. Түймэрэй утаан, үнэһэн хүнэй амисхалай органуудые хохидолдо оруулна, элүүр энхын талаар бусадшье хохидол ушаруулна, зэрлиг амитадай байра байдал үгы хэжэ, байгаалиин тэнсүүри һалгаана.\nЭды шэнээн хүндэ байдалда байбашье, Калифорни ойн түймэртэй тэмсэхэ хэрэгтэ һүүлэй жэлнүүдтэ урагшатай алхамуудые хээ. Түймэр унтараагшадта хэрэгтэй болохо шэнэ онол аргануудые, оньһон түхеэрэлгэнүүдые бэелүүлгэдэ мүнгэ һомолжо, тэдэнэй түргэн саг соо түймэрэй газар хүрэжэ ошохо, мүн түймэрэй аюул зайсуулха арга нүхэсэлнүүдые байгуулгада шэглүүлээ. Калифорнидо ойн түймэрнүүд хожомоошье аюул ушаруулжа байхадаа болохо гэжэ мэдэжэ байбашье, штадай хиналтын асуудалнуудта анхаралаа ехээр табилга хүн зоноо, зэрлиг байгаалияа түймэрһөө хамгаалха, аршалха найдал түрүүлнэ.",
        "category": "bur",
        "score": "",
        "index": ""
    },
    {
        "instruction": "Юундэ хүнүүд веганууд болодог бэ, ойлгуулыт намда?",
        "context": "",
        "response": "Веганууд нэгэдэхеэр амитадай амгалан байдалда һанаагаа зободог. Хүнүүдтэ заал һаа амитанай аймагһаа гараһан эдеэ хоол эдиһэнэй хэрэггүй, элүүр байхын тула амитадые эдеэ хоол болгоһоной үлүү. Капитализмын оршондо хүнэй хэрэглэмжэ хангахын тула амитад триллионоороо айхабтар дорой байдалда үсхэбэрилэгдэнэ. Гэхэтэй, амитад, малай фермэдэ ороходоо, һайн бадалда байгшьег лэ даа, тэрэниие алалга гансал эдилгын зорилготой болоно, хүнүүдтэ ажамидархын тула заал һаа тэдэниие эдихэ ёһотой бэшэ ха юм. Веганууд энээниие сэдьхэлэй муу шанар гэжэ тоолоно, тиимэһээ амитанһаа абтаһан хоол эдихэгүй гэжэ оролдодог. Гадна эдихэ хоол гэжэ хэрэглэхэдэ мяхан углеродой ехэ мүр үлээдэг. Үхэрэй мяхан – эгээл ехэ “журам эбдэгшэ”. Гаргагдаха малай бэлшээри байгуулхын тула тропикын ой айхабтар ехээр отологдоно. Олон тоото веганууд мүн лэ тойронхи оршон хамгаалгада һаналаа табина, тиигэжэ амитанһаа абтаһан хоолһоо арсахадаа байгаалида үзүүлэгдэдэг хохидол бага болгоно гээшэ.",
        "category": "bur",
        "score": "",
        "index": ""
    },
    {
        "instruction": "Шатар яагаад зүбөөр наадахаб?",
        "context": "ФИГУРЫ ШАХМАТ:Ноён – король, бэрсэ – ферзь, тэргэ (телега) – ладья,\nморин –конь, тэмээн (верблюд) – слон, хүбүүн – пешка.",
        "response": "Шатар – хоёр хүнэй шэрээ дээрэ наадаха наадан, зорилгонь урдахи хүнэйнгээ ноёниие абаха. Ноён – наадагша бүхэнэй болохо арбан зургаан дүрсэнүүдэй оройдоо ганса дүрсэ. Бусад арбан табан дүрсэнүүд: найман хүбүүд, хоёр тэргэ, хоёр морид, хоёр тэмээн ба бэрсэ. Дүрсэнүүд хайша хайшаа адли хэмжүүртэй тэбхэр талмай, дээрэнь хайша хайшаа наймаад тэбхэр һууринуудтай. Наадан сагаан дүрсэнүүдээр наадагшын нэгэ дүрсэеэ ондоо һуурида абаашалгаар эхилдэг. Тиигээд наадагша бүхэн ээлжээгээр дүрсэнүүдээ хэрэгтэй тээшэнь ябуулдаг. Дүрсэ бүхэн ябаха өөрын гуримтай. Жэшээнь, тэмээн нэгэ үнгэтэй һууринуудаар һөөлжэжэ ябаха аргатай, тиихэдэ тэргэ сэхэ урагшаа гү, али хүндэлөөшөө ябажа болохо. Нааданай зорилго – дүрсэнүүдээ бодолготойгоор ябуулха, эсэстээ ошожо суг наадагшынгаа ноёниие абаха зорилготой. Ехэ дэлгэрэнги арганууд гэхэдэ, өрынгөө дүрсэнүүдые суг наадагшынгаа аргатайл һаа ноёноо хамгаалжа байһан олон дүрсэнүүдые абахые оролдохо, иигэжэ һуларһан нүхэрэйнгөө ноёндо добтолхо. Добтолгын тактика баримталха, үшөө шухала гэхэдэ, урдахи хүнэйнгээ стратеги тааха, танай ноёниие абаха ябадалһаань хамгаалха.",
        "category": "bur",
        "score": "",
        "index": ""
    },
    {
        "instruction": "Юун дээрэб: санаар һолжорхо гү, али сноубордоор гү?",
        "context": "",
        "response": "Би сноубордоор бэшэ, санаар һолжорхо дуратайб. Гурбан шалтагаан: аюулгүй, найдамтай, зохид.\nАюулгүй – сноубординг гээшэ тамирай аюултай хзүйл байжа болохо. Олон жэл санаар, сноубордоор һолжорооб. Нэгэтэ үбэл сноубордоор би аюулда орооб, модо мүргөөб. Сноуборд нугархадаа холуур тойродог. Би модо мүргэхэгүйн тула саг соонь тойруулжа үрдеэгүйб.\nНайдамтай – юун бэ гэхэдэ, нэгэл юумээрээ һолжорходо, танай тэнсүүри ехэнхидээ саһанай байдалһаа дулдыдана. Аймшагтай һайн үедэнь сноубордоор һолжорходо үлүү һайн, кантын ашаар анхаралаа алдангүй байхада. Санаар шэнэ ороһон саһан дээрэ һолжорхо һанаан бии. Зохид аргын үгы ушарта, сноубордоор мүльһэн дээрэ һолжорходо аюултай. Санаар мүльһэн дээгүүр – мүн лэ һайн юумэн үгы, гэбэшье хоёр сана дээрээ бэеэ ангалжа баряад һолжоржо болохо.\nЗохид – санаар хүхэдтэйгөө һолжорходоо, хадаһаа доошоо һолжорхынгоо урда, үргэлжэ гээгдэһэн нэгэнээ хүлеэхэ хэрэг гарадаг. Би тиимэ нэгэнэйнь тоодо ородог байгаа. Сноубордистнарта һуужа бүхэлхэ хэрэг гарадаг, тиихэдэ санашад тэрэ дороо доошоо һолжоршодог. Энээнһээ боложо санашадай болон сноубордистнарай холимог бүлэгүүдтэ шиидхэхэ асуудал гаража болодог. Энэл шаотагаанаар би заримдаа сноубордоор һолжордог һэм, сноубордистнартай аянда ябахадаа, санаар һолжорхош, санашадтай аянда ябахадаа.",
        "category": "bur",
        "score": "",
        "index": ""
    }
]